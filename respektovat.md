
## Obsah

**K uskutečnění dobrých záměrů při výchově a vzdělávání
potřebujeme i dobré nástroje** 5

**Jak jsem prožila to, o čem je tato kniha** 6

**I. Hranice jsou nutné - jde ale o to, jak je vytváříme**
Partnerský versus mocenský přístup ve výchově a vztazích 9

```
II. Mluvíme, mluvíme... a nějak to nefunguje
Neefektivní způsoby komunikace 23
III. Jsi fajn. Jen je třeba udělat...
Efektivní komunikační dovednosti a postupy 49
IV. Potřebujeme, aby druzí chápali a přijímali,
když se cítíme v nepohodě
Zvládání negativních emocí 83
V. A za trest budeš...!
Rizika trestů ve výchově 121
VI. Opravdu se zlobím!... Tak co teď navrhuješ?
Co namísto trestání - přehled výchovných postupů
a komunikačních dovedností 139
VII. Když budeš hodný, dostaneš za odměnu... Ty jsi ale šikulka!
Rizika odměn a pochval ve výchově a co namísto nich 155
VIII. Cukr a bič nebo vlastní chtění?
Vnější a vnitřní motivace 179
IX. Co všechno děti potřebují
Výchova, vzdělávání a základní lidské potřeby 189
X. Kdo se naučí vážit si sám sebe, naučí se vážit si také ostatních
Sebeúcta - jádro naší osobnosti 207
XI. Lepší je předcházet, než napravovat
Proaktivní výchova 217
XII. Škola má větší možnosti, než nabízí její tradiční podoba 241
XIII. Výchova k poslušnosti je rizikem pro demokracii 257
XIV. Z knížky do praxe 263
XV. O kurzech a o autorech 275
Kurzy a semináře
Společnosti pro mozkově kompatibilní vzdělávání 280
On This Book 282
Literatura 285
```

## K uskutečnění dobrých záměrů při výchově

## a vzdělávání potřebujeme i dobré nástroje

Tato knížka vám nabízí možnost uvidět souvislosti mezi tím, co děláme
a říkáme dětem v běžných situacích každodenního života, a tím, jaké jednou
budou, až dospějí.
Jako rodiče, učitelé a vychovatelé chceme pro dětí to nejlepší. Upřímně
jim do života přejeme, aby z nich vyrostli šťastní, úspěšní a tvořiví lidé, kteří
budou schopni zvládat běžné i náročné situace, budou dobrými partnery a kolegy
se smyslem pro zodpovědnost i smyslem pro humor. Jak ale propojit vznešené
myšlenky o rozvoji osobnosti dětí a jejich vedení k samostatnosti a zodpovědnosti
s tím, co máme říct, když je upozorňujeme na nepořádek v pokoji, pozdní pří­
chod, nevhodné chovaní nebo zapomenutý úkol?
Mnoho dospělých má za to, že je třeba mít děti především rád a myslet
to s nimi dobře. **Jsme přesvědčeni, že to nestačí.** Ve jménu lásky a dob­
rých úmyslů se někteří lidé cítí oprávněni používat i takové výchovné pro­
středky, které se neslučují s respektem a lidskou důstojností - vyhrožování,
tresty, zesměšňování, moralizování, „uplácení" odměnami a další. Často ještě
s mylnou představou, že u dětí je to „přece něco jiného" než u dospělých.
**Proto za nezbytnou podmínku úspěšné výchovy považujeme vedle
lásky také respekt k dětem.** Dospělí si přejí, aby se děti chovaly s respektem
k druhým lidem. K tomu je ale nutné, **aby samy „na vlastní kůži" zažily
respekt od dospělých.** Nestačí, když o vzájemném respektování pouze uslyší
nebo jej vidí v chování dospělých mezi sebou.
Respektovat děti znamená vědomě opustit mocenský, manipulativní
přístup ve výchově a vzdělávání. To neznamená, že si pak děti budou dělat, co
chtějí. Existují respektující a přitom účinné způsoby, jak zprostředkovávat
dětem tolik potřebné hranice chování. Jejich účinnost spočívá v tom, že budu­
jí morálku opřenou o **zvnitřněné hodnoty, podle nichž budou děti zvažo­
vat své chování i tehdy, když na blízku nebude žádná „kontrola".**
V této knize se snažíme pojmenovat rizika výchovy založené na nerov­
ném, mocenském modelu vztahů mezi dospělými a dětmi a ukázat, jaké zisky
plynou z partnerského přístupu, který je založen na rovnocennosti a respekto­
vání důstojnosti. Naše přesvědčení se opírá jak o odborné poznatky (zejména
z psychologie), tak o vlastní zkušenosti a zkušenosti asi dvanácti tisíc lidí,
kteří prošli našimi kurzy.

```
Čtenářům, kteří jsou přesvědčeni o hodnotě partnerského přístupu
nebo kterým je blízký, nabízíme hlavně nástroje až do úrovně konkrétních
dovedností, které jim mohou pomoci v každodenních situacích tento přístup
důsledně zachovávat.
```

Některým lidem stačí, že se děti navenek chovají dobře a dělají to, co
se po nich chce. Způsobům, jakými toho dosahují, nevěnují příliš pozornost
(přístup „účel světí prostředky"). Nevidí důvod něco měnit, protože se větši­
nou nezamýšlejí nad tím, co všechno se děje „uvnitř dítěte". Těm nabízíme
pohled na **skrytá poselství těchto prostředků, na jejich dlouhodobější
dopad na sebeúctu dětí a na to, že mohou vést k pouhé poslušnosti
namísto vytváření skutečné zodpovědnosti a samostatnosti.**
Jsou lidé, kteří bytostně věří, že lidská společnost musí fungovat na
principu uplatňování moci. Pro ty nabízíme hlavně **argumenty z hlediska
toho, jaké jsou celospolečenské dosahy na první pohled tak nevinné
poslušnosti a závislosti na autoritě.**
Tuto knihu jsme psali s hlubokým přesvědčením o potřebě otevřít téma­
ta, o nichž se dočtete na dalších stránkách. Přejeme vám, aby ve vás vzbudila
vnitřní motivaci k použití v každodenním životě.
Autoři

## Jak jsem prožila to, o čem je tato kniha

```
Milí čtenáři,
ráda bych se s vámi - než se začtete do dalších kapitol - podělila o vlast­
ní zkušenost jak s mocenským, tak s respektujícím přístupem v komunikaci
a výchově. Možná zjistíte, že některé pocity a zážitky, o nichž budu hovořit, se
podobají těm vašim.
Na své dětství si vzpomínám jako na docela bezstarostné. Rodiče se
bratrovi a mně hodně věnovali, umožnili nám vystudovat a vděčím jim za to,
že nám modelovali pevné morální postoje a zájem o kulturu a vzdělání.
Naši rodiče měli jistě upřímný zájem o to, co děláme. Když jsme od­
někud přišli, ptali se, kde jsme byli, co jsme dělali - ale ne, co jsme prožili.
Pak nás většinou stejně nevyslechli, anebo s mnoha posuzujícími komentáři
a radami. Těžké to bylo, když jsme měli jiné názory než oni. Tatínek se sice
dost často ptával: Jak si to představuješ?, ale obvykle nám pak udělal kázání
o tom, jak si to představuje on. Kritika, kterou sklízely různé mé nápady,
skutky a výtvory, mi postupně brala chuť svěřovat se rodičům se svými zážit­
ky. Jejich postoj „těch, kteří vědí všechno lépe," se stal docela vážnou překáž­
kou skutečného partnerství a sblížení.
Přitom měli na mysli samozřejmě jen mé dobro. Tak jako ho má na
mysli moje maminka ještě dnes, v mých osmačtyřiceti letech, když mi třeba
říká: Obleč si ten kabát, je zima! Dříve mě takové věty popouzely, dnes ale
chápu, jak je těžké změnit, co jsme dělali a říkali celá desetiletí, když vlastně
ani nevíme, jak jinak vyjádřit svůj zájem, starost o druhého. Vím, že rodiče nás
```

vychovávali, jak dovedli nejlépe. Sami se to tak naučili a žili ve společnosti, kde
model výchovy založený na příkazech, pokynech a poslušnosti převládal. Pro­
to jim to nijak nemám za zlé.
Neuspokojivá komunikace a snaha porozumět lépe vlastním i cizím
emocím byly jedním z důvodů, proč jsem se dala na studium psychologie. Ke
skutečné změně v oblasti komunikace a zvládání emocí mě však donutilo až
soužití ve vlastní rodině a má nespokojenost s tím, jak emočně zvládám, lépe
řečeno nezvládám některé situace.
Když jsem se stala matkou, měla jsem předsevzetí, čemu všemu se chci ve
výchově vyhnout. Ale s úlekem jsem zjišťovala, že - zvláště ve vypjatých situacích

- používám totéž, co mi tolik vadilo jako dítěti: peskování, komandování, kritika,
vyptávání, vyhrožování, křik... Měla jsem sice snahu vždy dceři vysvětlit, proč po
ní chci to, co chci, ale (a to jsem pochopila až mnohem později) zůstávalo to
jednosměrným požadavkem. A pokud nepomohlo vysvětlení, došlo na zmíněné
způsoby. Když pak byly oprávněné požadavky (hygiena, úklid, domácí a školní
povinnosti) splněny, Často jsem stejně nebyla úplně spokojené a dcera namísto
ocenění vyslechla něco o chybách a nedostatcích. Jak se přitom cítila, o to jsem se
mnoho nezajímala, natož abych vyjádřila porozumění pro její emoce, v tu chvíli
odlišné od mých. Jak jsem ale měla dát najevo empatii, když jsem ji v dětství
nezažívala? Kde by mě napadlo dát dítěti vybrat, kdy a jak věci udělá, když jsem
sama nedostávala na vybranou? A jak jsem měla oceňovat, když jsem byla nauče­
ná, že o tom, co je v pořádku, není třeba mluvit?
Společně s manželem, který zažil také víceméně „klasickou" výchovu,
jsme začali hledat alternativy, které by nás osvobodily z pasti zaběhnutých
kolejí v chování a komunikaci a které by dětem i nám přinesly lepší pohodu.
Skutečný průlom nastal po setkání s knihou amerických autorek Adéle Fabe-
rové a Elaine Mazlishové „How To Talk So Kids Will Listen & Listen So Kids
Will Talk" (Jak mluvit, aby děti naslouchaly, jak naslouchat, aby děti mluvily).
I když se nám nepodařilo knihu vydat ani po opakovaných jednáních s majiteli
autorských práv, stala se pro nás velkou inspirací. Nabízela přehled konkrét­
ních komunikačních dovedností, použitelných v jednání s dětmi i s dospělými,
které výborně zapadaly do našeho rodícího se pojetí partnerského přístupu
k dětem (v protikladu k přístupu autoritativnímu). Staly se nám oporou
v uskutečňování takového vztahu s dětmi, jaký jsme si vždycky přáli mít - ale
vlastně jsme ho popírali autoritativními způsoby komunikace.
Výchova dalších dvou dcer proto už zdaleka nebyla provázena tolika
negativními emocemi. Velkou pomocí i podporou mi byl manžel, který si nové
způsoby rychle osvojil, ukazoval mi, že fungují, a povzbuzoval mě, když jsem
sklouzávala ke starým způsobům nebo míchala všechno dohromady. Trvalo
nám ovšem nějaký čas, než jsme si ujasnili, že výčitky a vzájemné napomínání
přilévají v těchto situacích olej do ohně u nás dospělých právě tak jako
v komunikaci s dětmi. Mnohem víc pomáhá vyjádření empatie a porozumění


pro přehmaty a uklouznutí toho druhého - to nejen tiší emoce, ale pomáhá
také uvědomit si, co a jak mělo být jinak.
Počáteční nejistota se měnila v přesvědčení, že tato cesta má smysl, a v po­
cit mé vzrůstající vlastní kompetentnosti při zvládání různých emočně náročných
situací. A to nejen v rodině, ale třeba na úřadech, u lékaře, v jednání s učiteli
našich dětí a podobně. Stává se mi ještě, že si uvědomím, že jsem situaci nevyřešila
nejlíp, daleko rychleji se už ale umím vypořádat s vlastními nepříjemnými pocity
včetně sebeobviňování. S jasnou hlavou pak můžu zvažovat, co říct nebo udělat dál
anebo příště. Když jsem si uvědomila, že v emocích vlastně ztrácím svobodu
rozhodování nebo dělám věci, které mi pak komplikují život, docela silně mě to
motivovalo, abych se snažila negativním emocím předcházet - především tím, že
jsem se začala vyhýbat mocenským způsobům jednání. Osvobození od nepříjem­
ných emocí je pro mě jedním z největších přínosů změny v komunikaci.
Dvě nejmladší děti dostávají především podporu, zároveň se ale snažíme
společně s nimi vytvářet hranice správného chování. Snažíme se je oceňovat
a vyhýbat se vyčítání, srovnávání a dalším neúčinným způsobům (bude o nich
řeč ve II. kapitole).
Tím, že dáváme dětem prostor pro jejich názor a řešení ve věcech,
které se jich týkají, necháváme je vybrat a nesoudíme je, tím jim postupně
předáváme zodpovědnost za to, pro co se rozhodly. A to je ohromná úleva.
Významně ubylo konfliktů. Najednou je tu energie a chuť připravovat druhým
i sobě pozitivní zážitky - ocenění toho, co se daří, pochopení, když se nedaří,
povzbuzení, když je toho na někoho moc, i omluva, když se někdy „utneme".
To vše je velmi nesnadné, ba nemožné, když je člověk plný negativních emocí.
Dnes, i když ještě zdaleka vše nejde úplně hladce, jsem - co se týká
budoucnosti našich pěti dětí - optimistická. Ať už si zvolí jakoukoli životní
dráhu, i když jim život postaví do cesty různé překážky, mohou se opřít o svou
vlastní sebeúctu. Dovedou dodržovat dohody, samostatně si hledat informace
a podle nich se rozhodovat, spolupracovat s ostatními, vcítit se do druhého,
pomoci, když je potřeba, ale také vyjádřit vlastní názor, třeba i nesouhlasný,
dokonce se zastat druhého i vůči dospělému. Zdvořile, ale jasně. Přitom jsou
tvořivé a dovedou bavit sebe i ostatní. Mají dobré postavení mezi vrstevníky
a vycházejí dobře i s učiteli. A tak přesto, že jsme pracovně velmi vytížení
rodiče, zažíváme při společných setkáních doma příjemné chvíle.
Čekat, až nás začnou respektovat druzí, zvlášť když my sami jim moc
respektu nenabízíme, může trvat dlouho. Naopak, budeme-li se chovat k druhým
s respektem a od nich respekt očekávat, to znamená šetřit jejich i svou dů­
stojnost, budeme si víc vážit sebe samých a nebudeme tak závislí na mínění
druhých. Tato knížka chce nabídnout povzbuzení těm, kteří touto cestou už
vykročili, a inspiraci pro ty, kdo ji hledají.

```
Tatjána Kopřivová
```

```
I. Hranice jsou nutné - jde ale o to, jak je vytváříme
```
## I. Hranice jsou nutné

**- jde ale o to, jak je vytváříme**

```
Partnerský versus mocenský přístup ve výchově a vztazích
```
**Partnerský přístup k dětem? O to se přece snažím...**
S výrazem partnerství, „partnerský přístup" se dnes můžeme setkat
často. Má vyjadřovat myšlenku rovnocennosti nějakého vztahu a myšlenku
spolupráce. Cítíme, že ve světě, mezi jehož základní hodnoty patří svoboda
a možnost volby, s autoritativním přístupem nejenže nemůžeme vystačit, ale
že jde přímo proti těmto hodnotám. A to jak ve vztazích dospělých mezi
sebou, tak i ve vztazích dospělých a dětí. **Nelze vychovávat autoritativně
a pak očekávat, že se děti budou chovat demokraticky.**
Snadno se ale může stát, že sice slovy vyznáváme partnerství, ale
skutky je popíráme. Většinou to nastává, když chybí porozumění podstatě
partnerského přístupu a přesvědčení o jeho nezbytnosti. A také když chybí
dovednosti, kterými jej uvádíme do praxe každodenního života. V průběhu
života jsme si vytvořili určité **návyky, které se týkají našeho myšlení
a chování. Změnit je není zdaleka tak snadné, jako zařadit do svého
slovníku věty, kterými se hlásíme k myšlence partnerského přístupu
k dětem.**
A na druhé straně slyšíme „odtud potud", s tím partnerstvím a demo­
kracií by se to nemělo přehánět, ukázat pevnou ruku je třeba, přece si ty děti
nemohou dělat, co chtějí!
Naším přesvědčením je, že **partnerský přístup dospělých k dětem
je nejen možný, ale i nutný pro to, aby z dětí vyrostli kompetentní
a zodpovědní lidé, schopní řešit problémy současného světa.**


```
Respektovat a být respektován
```
#### 1. Každodenní realita

```
Honzík je desetiletý chlapec. Nejsou s ním žádné větší výchovné pro­
blémy a celkem dobře se učí. Po příchodu ze školy byl s kamarády venku. Měl
být doma ve čtyři, ale skoro o půl hodiny se opozdil. Když přichází domů, slyší
od maminky:
Kde si tě zase nechali? To je dost, že jdeš! Na tebe se nedá v ničem
spolehnout.
Vezmi si svačinu, vynes koš a vyvenči Tapku...
Co bylo ve škole? Máte úkoly? Měl by sis je udělat co nejdřív, večer už
budeš unavený!
Honzík se snaží smlouvat, že bude ještě chvilku jezdit na kole.
Žádné takové, slyší od maminky, už jsi byl venku dost dlouho! Ted' ty
úkoly. Nebo se nebudeš večer dívat na ten seriál.
```
Možná si říkáte: Běžná situace - a máte pravdu. Z takových „běžných
situací" se skládá velká část dne mnoha dětí. Hodně z nás dospělých je přesvěd­
čeno, že když se budeme chovat k dětem takovým způsobem, jak to právě zažil
Honzík od své maminky, porostou k zodpovědnosti, naučí se dodržovat stanove­
ný čas, vynášet koš, věnčit pejska, dělat si domácí úkoly a plnit další povinnosti.
Na první pohled všechno v naprostém pořádku - vždyť jsme podobná slova
slýchávali sami jako děti a vyrostli z nás přece slušní a spořádaní lidé!
Navrhujeme vám, abyste si zkusili představit, že je vám deset let a právě
jste vyslechli tytéž věty jako Honzík. Jak byste se **cítili** na Honzíkově místě? Co
byste si **pomysleli?**
Možná: _Vždyť to byla jen chvilka... Máma se taky někdy opozdí... Mohla
říct aspoň ahoj... A nemusí mi hned připomínat školu... S Ťapkou jsem byl už
po oběde - to máma nemůže vědět, když tu nebyla - a šel bych s ní i bez říkání...
Budu si muset ty úkoly udělat, ať je klid, ten seriál bych viděl rád..._
A co byste řekli, kdybychom se zeptali, **jak si představujete, že
o vás smýšlí vaše maminka, když říká věty, které zazněly v ukázce?**
Možná něco jako: _Myslí si, že se mi musí pořád všechno připomínat.
Někdy se mnou jedná, jako kdybych byl nezodpovědný budižkničemu. Svačina,
koš a úkoly jsou pro ni důležitější než já!_
Kdybychom se ale zeptali Honzíkovy maminky, co si skutečně myslí
o Honzíkovi, pravděpodobně bychom se dověděli, že je to milý kluk, na něhož
se už může v mnoha věcech spolehnout a s nímž se dá docela dobře vyjít.

```
Úmysly a skutečné dopady se mohou lišit
Kromě toho, co Honzík prožívá a co si pomyslí ve chvíli, kdy slyší svoji
maminku, má způsob jednání jeho maminky dopady dlouhodobější. Komunikace
nespočívá jen v obsahu vět, které říkáme. Stejně důležitá jsou tak zvaná skrytá
```

```
I. Hranice jsou nutné - jde ale o to, jak je vytváříme
```
**poselství** - nevyřčená sdělení, která vypovídají něco o tom, co si lidé o sobě
navzájem myslí, a především jaký k sobě mají **vztah.** Skrytá poselství nevnímá­
me jenom ze slov, ale také z mimoslovních projevů (tón hlasu, mimika) a celko­
vého chování. (Jaké skryté poselství o našem vztahu s sebou například nese to,
že někdo zaklepe, než vstoupí do našeho pokoje? A jaké sdělení k nám naopak
„vysílá", když to neudělá?) Protože skryté poselství není vyřčené, obvykle si je
ani jeho „příjemce" neuvědomuje v pojmech, ale spíš pocitově.
Pokud Honzík vyrůstá v prostředí, kde převažuje styl komunikace, jaký
zazněl v ukázce, jaký obraz si bude vytvářet o sobě samém, o tom, jaký je člověk, jak
ho vidí druzí, jaký k němu mají vztah a jaký vztah má nebo by mel mít on k nim?
Pokusme se pojmenovat to, co Honzík sám pojmenovat neumí a co si
ani úplně neuvědomuje:
_Druzí mi musí říkat, co mám dělat. Druzí o mne rozhodují. Tak to na
světě chodí, vždycky někdo poroučí a někdo poslouchá. Vyhovím, ať mám klid.
Splním, co po mně chtějí, abych nebyl potrestán. Když poslechnu, můžu získat
i odměnu. Když nebude nikdo nablízku, budu si stejně dělat, co budu chtít já._

Chování Honzíkovy maminky z naší ukázky představuje **mocenský pří­
stup** k dítěti, od něhož se odvíjí **autoritativní styl výchovy,** který má pak
v jednotlivých případech **různý stupeň tvrdosti.** Možná si řeknete, že to na vás
ani tak nepůsobí, a pravděpodobně by protestovala i Honzíkova maminka. Není
tam křik, nejsou tam nadávky, tresty, tak jakápak autoritativní výchova?!
Podstata **autoritativní výchovy** není jen v trestání a neustálé kontro­
le. Jejím **základem je nerovnost, vztah nadřazenosti a podřazenosti,
používání mocenských prostředků** - fyzické převahy, existenční závislosti
dítěte, komunikace, která dává najevo jeho nekompetentnost a malou hodno­
tu, ponechávání rozhodování v pravomoci dospělého, podceňování názorů dí­
těte a do určité míry i nezájem o jeho prožívání. Tento nerovný vztah může­
me vyjádřit symbolem velkého a malého panáčka:

```
No jo, takhle nějak to vypadá u nás doma také, říká řada účastníků na
našich kurzech, ale současně hned dodávají, že vůbec nemají v úmyslu být
autoritativními rodiči nebo učiteli, jenom chtějí děti dobře vychovat, naučit je,
že některé věci se dělat musí a jiné nesmí, ukázat jim, co je správné a co
není... Tak ale jak to mám říct? - ptají se naléhavě.
```

Respektovat a být respektován

**Jde to i bez výčitek, příkazů, zákazů, hrozeb...**
Mohlo by to vypadat například takto:
Matka: _Ahoj Honzíku! Jsem ráda, že už jsi doma. Už jsem si dělala
starost, je skoro půl páté. Víš, byla bych ráda, kdyby se naše dohody dodržovaly..._
Honzík: _Promiň, mami, zapomněl jsem se s klukama._
Matka: _Hm. Počítala jsem s tím, že tu budeš. Chtěla bych, abys v takových
situacích aspoň zatelefonoval... Na stole je svačina... Taky je potřeba vynést koš
a vyvenčit Tapku. Co uděláš nejdřív?_
Honzík: _Najím se, vezmu Ťapku a ten koš při tom. Můžu se ještě projet
na kole?_
Matka: _Asi máš nějaké úkoly a učení. Po sedmé bude večeře a večer je
ten seriál, na který ses chtěl dívat. Co myslíš ty, stihneš všechno do večeře?_
Honzík (chvilku přemýšlí): _Projedu se deset minut a pak se do toho dám._

Když slyší lidé tento typ komunikace, na první poslech se jim někdy
zdá, že je to „moc měkké", že si děti potom budou dělat, co chtějí. - Můžeme
uvést i „ostřejší" variantu téže situace:
Matka: _Honzo, opravdu se zlobím! Domluvili jsme se, že přijdeš ve čtyři.
Mám hodně práce a nepočítala jsem s tím, že budu muset jít s Tapkou._
Honzík: _Promiň, mami. Nějak jsem zapomněl na hodiny, Martin mi
ukazoval nové akvárium._
Matka: _Vím, že když člověka něco zaujme, může zapomenout na čas.
Když ale lidé nedodržují dohody, způsobuje to problémy. Protože jsem šla
vyvenčit Tapku, nestihla jsem už nakoupit. A také je ještě třeba umýt nádobí. Co
teď navrhuješ?_
Honzík: _Mami, já jsem se chtěl ještě projet na kole._
Matka: 7b _je všechno otázka času. Zvaž sám, zda stihneš obchod nebo
nádobí, přípravu do školy i projet se na kole._
Honzík: _To asi ne. Ale mohl bych jet na kole do toho obchodu._

Možná pomůže představit si i zde, co v té chvíli dítě cítí a co si
pomyslí:
_Maminka se zlobí. No, není divu, taky jsem mohl přijít dřív. Příště se
budu snažit přijít včas. To mě štve, že můžu na kole jen do toho obchodu, ale
můžu si za to sám._
A stejně jako v ukázce mocenského stylu, i tady si Honzík vytváří
představu o sobě a o tom, jak to chodí ve vztazích mezi lidmi. Zatím si to sám
takto nepojmenuje, ale je to asi něco takového:
_Jsem v podstatě fajn člověk, maminka na mě spoléhá, někdy ještě něco
neudělám docela správně, ale věci se dají napravit. Umím se rozhodovat sám,
druzí mi nemusí říkat, co mám dělat._


```
I. Hranice jsou nutné - jde ale o to, jak je vytváříme
```
Vyjadřují respekt, rovnocennost vztahu, to, že si jeden druhého vážíme
a dáváme to najevo. Může to být s úsměvem, ale i bez něj - v mnoha situacích
už se nedokážeme usmívat, ale můžeme zachovat rovnocenný vztah.

```
„Ostřejší variantě" druhé ukázky odpovídá spíš následující obrázek:
```
Jsou situace, kdy to mezi lidmi trochu nebo hodně „jiskří", kdy už nejsou
v pohodě a jsou naštvaní. I v takových situacích se ale můžeme chovat respektu­
jícím způsobem a dáváme to najevo věcnou, férovou a nezraňující komunikací.

```
Chceme zdůraznit, že vymezování hranic považujeme ve výchově
za naprosto nezbytné. Když děti nemají jasné a pevné hranice, ztrácejí
pocit bezpečí. Když zjišťují, že hranice někdy platí a jindy tak docela ne,
vyvolává to v nich nejistotu a úzkost a odpovědí na to může být i agresivní
chování.
Rozdíl mezi demokratickou a autoritativní výchovou není v tom,
že by v té první bylo vše dovoleno a v druhé vládla především omezení, ale
v tom, jakými způsoby se stanovují pravidla a hranice chování.
Jednou větou by se to dalo říct tak, že máme vytvářet hranice nikoliv
pro děti, ale s dětmi.
```
Mírnější i ostřejší varianta v druhé ukázce představuje **partnerský
přístup k dítěti,** který je základem **demokratického stylu** výchovy. Part­
nerský přístup **je** založený na **rovnocennosti** a na **respektování důstojnos­
ti dítěte.** Dává prostor pro vyjádření jeho názoru i pro návrhy řešení
a vyjadřuje důvěru, že dítě udělá to nejlepší, co může, vzhledem ke svému
věku a zkušenostem. V něm se žádá také odpovědnost a komunikací se vyja­
dřuje přesvědčení o hodnotě a kompetentnosti dítěte i zájem o to, co prožívá.
Partnerský vztah mezi dospělým a dítětem znázorňují tyto obrázky:


```
Respektovat a být respektován
```
#### 2. Respekt jako základní postoj pro vztahy i výchovu

```
Před lety jsme měli v našem týmu dlouhou diskusi. Snažili jsme se
dobrat toho nejdůležitějšího, nejpodstatnějšího pro výchovu a vzdělávání, čím
máme pomoci dítěti vyrůst v zodpovědného a kompetentního člověka s vysokými
morálními hodnotami. Co je tak základní, že to pak ovlivňuje vše ostatní -
naši komunikaci s dětmi, výběr výchovných postupů i metod? Možná, že řada
lidí s dobrým vztahem k dětem by odpověděla, že je to láska. Ve jménu lásky
se ale dá napáchat mnoho zlého - jsou rodiče, kteří mají své děti velmi rádi,
a přesto je trestají a používají další mocenské způsoby, a také rodiče, kteří
z velké lásky děti rozmazlují a dělají za ně věci, které by se děti měly naučit
zvládat samy.
Shodli jsme se na tom, že tímto výchozím bodem je respekt, úcta
k dětem (a samozřejmě i k dospělým).
Respektovat druhé, chovat se k nim s úctou, znamená především dvě věci:
```
**1.** Chovat se k nim tak, aby to nezraňovalo jejich **lidskou důstoj­
nost.** Základním vodítkem při tom je **nedovolit si k nim nic, co nechce­
me, aby si oni dovolili k nám.**
2. Přijmout fakt, že se od nás mohou **lišit** - mají jiný vkus, chutná
jim jiné jídlo, mají jiné názory, jiné náboženství, jiné nadání, jiný učební
styl než máme my, a liší se ještě v mnoha jiných věcech, **aniž by byli
lepší nebo horší než my.** Jsou prostě jiní, a to přesto, že jako lidstvo
tvoříme stejný druh a máme tytéž základní lidské potřeby.

```
Respektovat druhé naprosto neznamená vycházet jim ve všem vstříc,
nic od nich nežádat nebo si nechat všechno líbit. Jak si v této knize ukážeme,
existují respektující výchovné a komunikační postupy, kterými může­
me druhým sdělovat své oprávněné požadavky, řešit náročné situace,
a když je to potřeba, tak i vyjadřovat svoji nelibost nebo se bránit.
```
**Nepodmíněný respekt...**
Potřeba „být respektován" patří mezi základní lidské potřeby, které
mají všichni lidé bez ohledu na věk, pohlaví nebo rasu (bude o nich řeč v IX.
kapitole). **Každému z nás byla dána do vínku potřeba cítit se jako
hodnotná lidská bytost;** pokud tato potřeba není rozvíjena a uspokojována,
přináší to problémy, které mohou vyústit do závažných poruch psychického,
sociálního a morálního vývoje.
Protože jde o vrozenou potřebu, **neměl by být základní respekt k dru­
hým lidem ničím podmiňován** _{Budu tě respektovat, když..._ - můžete si sami
doplnit, jaké podmínky, ať už vyslovené nebo nevyslovené, si zde bdě kladou).


```
I. Hranice jsou nutné - jde ale o to, jak je vytváříme
```
**...a uznání**
Něco jiného je, když říkáme, že si někoho **vážíme** - protože jedná fér,
hovoří pravdu, poskytuje nám informace a podněty, které nám pomáhají v životě
a v práci, přistupuje k nám s porozuměním, když máme problémy, je ochoten
věnovat nám svůj čas... - Můžete si opět sami doplnit, proč ještě si vážíme
druhých lidí.

```
Bude tedy užitečné rozlišovat:
```
**- respekt** k druhému člověku ve smyslu ničím nepodmíněného ohledu
    na jeho lidskou důstojnost a přijetí jeho odlišností
**- uznání,** kterým dáváme najevo, že si někoho **vážíme** pro to, jaký je
    a jak se chová

I ke zločinci se tedy můžeme chovat respektujícím způsobem, což samo­
zřejmě neznamená, že schvalujeme jeho jednání, ani že si ho vážíme.' Základní
respekt je to, co by mělo zůstat mezi lidmi i tehdy, když si jeden druhého
přestanou vážit. Není to jen „služba" druhému člověku, **respektující chování
k druhým nám pomáhá šetřit i vlastní lidskou důstojnost.** (Křik, vyhrožo­
vání, manipulace, fyzické násilí vůči druhým lidem a další nerespektující způso­
by ji naopak snižují.) Kromě toho zde zůstává něco, co umožňuje lidem stýkat se
a komunikovat spolu i v situacích, kdy se jejich vztahy narušily. Respekt umož­
ňuje, aby například i rozvod proběhl kultivovaným způsobem a aby se bývalí
partneři snáze domluvili na věcech týkajících se péče o děti, dělení majetku
a dalších. Zachovat si respektující přístup k druhým i v situacích, kdy oni ne­
respektují nás, není snadné; tomu, kdo to ale dokáže, zůstává naděje na zlepše­
ní vztahů v budoucnu, což je nesmírně významné také při výchově. Máme na
mysli zejména vztahy s dospívajícími dětmi.

```
Děti nejsou jiný živočišný druh než dospělí
V komunikaci mezi dospělými se respektujícím způsobům (i přesto, že
v tom všeobecně máme rezervy) daří přece jenom lépe než v situacích, kdy
dospělí komunikují s dětmi.
Můžete si představit situaci, kdy dítě při obědě rozlije polévku či pití,
pobryndá ubrus... Jak obvykle reagují dospělí? Co říkají? A nyní - tatáž
situace, jenže to udělá dospělý. Jaká bude reakce na něj? Bude úplně stejná?
V čem se bude lišit?
```
```
' Na respektujícím přístupu k vrahovi je postavena povídka Karla Čapka „Případy pana Janíka"
(Povídky z jedné kapsy).
```

```
Respektovat a být respektován
```
Možná vás napadají další příklady. Když dospělý člen rodiny něco
rozbije, nedělá se z toho většinou žádná věda. Když totéž udělá dítě, kolik řečí
často vyslechne, nehledě na pohlavky a další tresty. Jak jinak se někteří řidiči
autobusu chovají k dětem a jak jinak k dospělým. Jak jinak to probíhá ve
škole, když se zpozdí dítě - a jak jinak, když se totéž stane učiteli. Abychom si
to více uvědomili, lze si udělat malé pozorování: můžeme jeden den sledovat
komunikaci dospělých mezi sebou a komunikaci dospělých s dětmi a všímat si
rozdílů, případně si své postřehy zapisovat. Doma, ve škole, v nejrůznějších
dalších situacích.
Dítě například slyší:
_Jak to, že tu chodíš v botách? Okamžitě se přezuj, nebo budeš vytírat
předsíň!_ (Ve škole: _Jak si to představuješ? Ty myslíš, že paní uklízečka nemá nic
jiného na práci, než vytírat tvoje bláto?!)_
Ano, přezouvat se je samozřejmě oprávněný požadavek, ale hovoříme
teď o způsobu, jakým byl sdělen. Kdyby vám, dospělému člověku, tohle řekl
váš partner doma nebo kolega v práci - jak byste se cítili? A co byste měli
chuť říct nebo udělat?
To, jak se cítíme, je pro nás hodně významné. Někdo si možná řekne,
že je mu jedno, jak se druzí lidé cítí, že je to jejich problém. To je hodně
krátkozraký pohled. Problém je v tom, že našimi pocity to nekončí. **To, co
prožíváme, velmi ovlivňuje naše chování - a to, jak se chováme, už
druhým lidem tak jedno nebude.**
Jako omluvu toho, že se dospělí často chovají k dětem jinak než k jiným
dospělým, lidé někdy uvádějí, že dítě se teprve učí, co je dobře a co ne, jak se
věci dělají. Domnívají se, že tedy musíme být přísnější, reagovat i tam, kde
bychom vůči dospělým nereagovali. Pro všechny ty ušlechtilé výchovné cíle,
které máme před očima, ale ztrácíme schopnost všímat si toho, co přitom děti
prožívají. Někdy to vypadá, že ve jménu výchovy je dovoleno téměř vše. Jako
by děti byly nějaký jiný živočišný druh. Jako bychom předpokládali, žc věci,
které vadí nám, dětem vadí méně nebo jim nevadí vůbec. Jako by pouhý fakt,
že se řadu věcí teprve učí, ospravedlňoval to, že se k nim chováme méně
slušně a hruběji než k dospělým. Tento typ chování souvisí také s tradicí -
k dětem se dospělí vždy chovali převážně takto. Ale tak jak se změnily názory
na postavení žen, mění se postupně i názory na postavení dětí.

```
Neexistuje žádný rozumný důvod pro to, abychom se k dětem
v zásadě chovali jinak než k dospělým, co do způsobů komunikace
a slušného chování. Nemíníme tím, že naše vyjadřování bude stejné jako
vůči dospělým, to samozřejmě přizpůsobujeme věku dítěte a rozsahu jeho
slovníku. Také obsah požadavků, které na děti klademe, je podmíněn stupněm
vývoje jejich dovedností a psychických funkcí, zkušenostmi a vzděláním. Nic
z toho ale nebrání partnerskému přístupu k dětem - s věkem dítěte se tento
```

```
I. Hranice jsou nutné - jde ale o to, jak je vytváříme
```
přístup rozvíjí, rozšiřuje, zkvalitňuje, až se stane plným partnerstvím dospě­
lých, jeho podstata je ale stále tatáž. Lidé někdy říkají, že malé dítě přece
nemůže být naším partnerem. Když si však položíme otázku, od kterého věku
se můžeme začít k dětem **chovat partnersky,** najednou je jasné, že žádná
taková věková hranice není. Partnerský přístup nespočívá jen ve slovech, ale
mnohem více v neverbální komunikaci a v celkovém chování. Rodiče se mo­
hou chovat s velkým respektem už k novorozenému dítěti. Poznáme to z toho,
že se snaží porozumět jeho potřebám, brát je vážně a vycházet jim vstříc.
Z toho, jak něžně se ho dotýkají, jakým tónem hlasu a s jakým výrazem ve
tváři na něj mluví, a z dalších projevů chování, kterými dávají najevo přijetí,
zájem a péči. A pozná to i dítě - přestože nerozumí ani slovo, na emoční
úrovni **cítí,** že je přijímáno jako hodnotná bytost, a dává to najevo svým
chováním.
Pojetí partnerského přístupu k dětem by se dalo vyjádřit takto:

```
Partnerský přístup k dětem znamená chovat se k nim jako
k dospělým, kterých si vážíme nebo které alespoň respektujeme.
```
```
Tato „definice" může sloužit jako kritérium, kterým můžeme poměřo­
vat své chování k dětem. Zvlášť tam, kde si nejsme tak úplně jisti, jak se
zachovat. Dítě například nedodrží čas (dobu, do kdy se mělo vrátit domů, čas
schůzky ve městě...). Než zareagujeme, můžeme si položit dvě otázky:
```
- Kdyby to byl dospělý (náš partner, dobrý známý, kolega, soused...) -
    co bychom udělali? Co a jak bychom řekli?
- Kdybychom byli na místě dítěte, co bychom rádi slyšeli, aby nás to
    současně povzbudilo udělat, co je třeba? (V tomto případě omluvit se
    a dát si vážné předsevzetí, že příště přijdeme včas nebo budeme ales­
    poň informovat o svém zpoždění.)

```
Nabízíme vám teď, abyste na chvíli přerušili čtení a zkusili si na obě
otázky odpovědět. - Řekli byste svému dítěti něco jiného?
Klást si tyto dvě otázky může být velice užitečným mentálním návy­
kem pro každého, kdo to s partnerským přístupem k dětem myslí vážně.
Povede ho to k tomu, že bude intuitivně používat respektující způsoby výcho­
vy a komunikace, o nichž bude řeč dále v této knize.
```
```
Jen respektem můžeme učit děti respektu
Tím, že se chováme k dětem respektujícím způsobem, plníme dva ne­
smírně důležité výchovné úkoly:
```

```
Respektovat a být respektován
```
- přispíváme k **rozvíjení a uspokojování jejich potřeby sebeúcty**
    (vážit si sám sebe, přijímat se jako hodnotná lidská bytost)
**- ukazujeme jim, jak vlastně má vypadat správné chování** - to
    chování, které od nich vyžadujeme

Dospělí většinou podceňují význam toho, že sami působí jako vzor, ať
už to chtějí nebo ne, či ať už si to uvědomují nebo ne. Mnoho dospělých se
upřímně diví, že přestože dětem tolikrát _řekli,_ jak by se měly chovat, děti to
nedělají. **Základním způsobem, jak naučit děti respektujícímu chování,
je chovat se k nim s respektem.** Chceme-li, aby děti mluvily slušně, říkaly
„děkuji" a „prosím", omluvily se, když se zachovaly nesprávně, a tak dále -
musíme to na prvním místě dělat my sami.

```
Mocenský přístup může být skrytý za milým ehováním
Když se řekne moc, většinou to automaticky vyvolá spíše negativní
pocity - obavy, strach, bezmoc, hněv... Nerovný, mocenský vztah však může
vypadat i takto:
```
Nerovný vztah zůstává někdy skrytý za milým chováním a úsměvem
na tváři. Jsou to situace **„laskavé manipulace",** o níž bude řeč v VII.
kapitole.
Formou mocenského vztahu je také tak zvaná **ochraňující výchova.**
Dospělý v tomto vztahu využívá své fyzické převahy a existenční závislosti
dítěte, aby tím uspokojil svou potřebu být pro dítě důležitý a nepostradatelný.
Ani zde ho nezajímají skutečné názory a potřeby dítěte a ponechává si rozho­
dování o dítěti ve své pravomoci.

Velký a malý panáček vyjadřují obecně ten typ vzájemného vztahu,
který je založen na moci (vyplývající z fyzické převahy nebo společenského
zařazení) a na nedostatečném respektu vůči druhému člověku; věk nebo pra­
covní zařazení zde nehrají roli. Nejen vůči dětem, ale **i mezi sebou se dospě­
lí mohou chovat partnersky nebo naopak mocensky.** V manželství, které
je ze své podstaty partnerským vztahem, může nastat soupeření o nadřazené
postavení jednoho z manželů. Ředitel firmy nebo školy, primář nemocničního
oddělení nebo představitel obce se může ke svým zaměstnancům chovat


```
I. Hranice jsou nutné - jde ale o to, jak je vytváříme
```
partnerským, respektujícím způsobem, anebo může používat mocenské způso­
by. A stejně tak se mohou oba modely chování objevovat i ve vzájemných
vztazích mezi dětmi.

#### 3. Vzpoura, poslušnost - nebo zodpovědnost?

**„Autorit a" má dva významy**
Na předchozích stránkách jsme vícekrát použili slovo „autoritativní".
Ve slovnících najdeme dva základní významy slova autorita: **autorita ve smyslu
moci a autorita ve smyslu vlivu.** Často slýcháváme větu, že lidé, a zvláště
děti, potřebují autoritu. Není tím však míněna mocenská autorita. 0 projevy
moci nestojíme (pokud nejde již o osobnost, která se stala silně závislou na
autoritě a projevy moci přijímá jako oprávněné chování „toho nad sebou").
Vadí nám, když nám někdo poroučí, povyšuje se nad nás, chová se arogantně,
nepodává informace, posuzuje nás, jeho chování je těžko předvídatelné, proto­
že se rozhoduje podle svých nálad a názorů, a ne na základě faktů, dohod
a pravidel.
Jiné je to s **autoritou ve smyslu vlivu.** Hovoří se také o **přirozené
autoritě.** Můžeme ji propojit s tím, co bylo řečeno o respektu a uznání: **Ně­
kdo na nás má vliv, protože se k nám chová respektujícím způsobem
a vážíme si ho pro to, jaký je. Taková autorita je bezesporu žádoucí
i v průběhu vývoje mladého člověka.** Její šance pozitivně ho ovlivnit jsou
značné, protože **poskytuje vzor současně s pocitem bezpečí.**
Když lidé ztrácejí vliv, mají tendenci uchylovat se k mocenským způso­
bům. Daň, kterou platíme za přijetí modelu nadřazenosti a podřazenosti, je
však obrovská.

```
Důsledkem výchovy založené na uplatňování moci bývá vzdor nebo
poslušnost
Uplatnění moci je prostředek, který lidé používají k dosahování svých
cílů. Mohou to být cíle nevalné hodnoty (osobní prospěch na úkor druhých),
ale právě tak cíle nanejvýš ušlechtilé (jako například vychovat z dítěte dobré­
ho člověka). Ale ať jsou cíle jakékoliv, použití mocenských prostředků má
samo o sobě vždy velká rizika v tom, co vyvolá dál. Tato rizika nemusí být
(zejména ve výchově) okamžitě zjevná.
Jestliže dítě vyrůstá v prostředí, které mu nabízí převážně mocenské
modely vztahů a kde jsou modely rovnocenných vztahů v menšině nebo do­
konce chybí, pravděpodobně přijme za své, že v každém vztahu má být jeden
v nadřazené a druhý v podřazené pozici.
Další okolnosti, jak vrozené (temperament, citlivost, intelekt a jiné),
tak vyplývající z prostředí (pořadí sourozenců, hodnoty vyznávané užší i širší
```

Respektovat a být respektován

rodinou, sociální a ekonomická úroveň rodiny...) se pak budou podílet na tom,
**do čeho vyústí přijetí mocenského modelu mezilidských vztahů: zda
do vzdoru, vzpoury, boje o moc** (snaha být aspoň někdy a v něčem velkým
panáčkem), **nebo naopak do přijetí podřízené role** (ztotožnění se s pozicí
malého panáčka) - **do poslušnosti.**

```
Dospělí se obávají vzdoru dětí, druhé riziko - poslušnost -
však často za riziko nepovažují, a dokonce mylně pokládají posluš­
nost za žádoucí výsledek výchovy!
```
**Když se výchova zvrtne v boj o moc, prohrávají nakonec všichni**
Rada knih o výchově vychází z předpokladu (vysloveného i nevyslovené
ho), že pokud se to s autoritativními přístupy příliš nepřehání, tak je to vlastně
v pořádku. Kniha J. Rasera „Jak vychovávat děti, se kterými se dá žít" patří
k těm nemnohým, které pojmenovávají problém jasně a bez okolků. Uplatňová­
ní moci je prostě uplatňování moci a autor od první stránky dává jasně najevo,
že to považuje za nefunkční a škodlivé:
„Děti dovedou vtáhnout rodiče do interakcí, v nichž proti sobě stojí
MY (děti) a ONI (osoby, které představují autoritu), nikoliv MY proti realistic­
kým a logickým důsledkům pravidel. MY proti NIM představuje válku. Zásada
„být přísnější" může vyhrát bitvy, ale může zároveň naučit rodiče, že vítězství
je ze všeho nejdůležitější a že síla a moc jsou tou správnou cestou k cíli. Také
děti se mohou poučit, že získají-li dostatečnou moc, mohou vyhrát, a že tak to
na světě vlastně chodí... Pravidla a řád jsou potom bez významu. Moc je
všecko. Děti se naučí, jak ji získat a respektovat, nikoliv jak respektovat
pravidla či autoritu. Takovým způsobem se šíří gangy, zbraně a násilí. *

Do boje o moc se s dětmi dostáváme zejména v situacích, kdy přikazuje­
me, vyhrožujeme, trestáme. Děti dokáží být v tomto boji velmi vynalézavé.
Nejde jen o prosté nevykonání příkazů, k pocitu výhry jim stačí „vytočit" dospě­
lého, oddálit splnění úkolu, ukázat, že si z trestu nic nedělají...
Jedna účastnice kurzu nám líčila situaci, kterou zažila na návštěvě u sestry. Ta za její
přítomnosti přikázala svému asi jedenáctiletému synovi, aby hned vynesl koš. Synovec spikle­
necky mrknul na tetu: _Sleduj!_ A postupně předvedl, jak přesně se orientuje v reakcích matky,
která dávala nejdřív najevo rozčilení, pak přes křik přešla k citovému vydírání
a nakonec k hrozbě trestem: _Jó, za chvíli... - Ale jo, jen si tohle dodělám... Vždyť už jdu... Však
jsem říkal, že už jdu..._ Nakonec koš vynesl, ale nezapomněl k tetě ještě vyslat vítězoslavný
úsměv.

```
Jakmile se situace vyhrotí v boj o moc, neexistuje již dobré řešení. Ať
vyhraje dítě nebo dospělý, obojí je vlastně špatně - dítě si jen znova
potvrdilo, že jde hlavně o to vyhrát, nikoli chovat se správně. Učí se
```

```
I. Hraníce jsou nutné - jde ale o to, jak je vytváříme
```
```
Mocenský model sděluje: „Přinutím tě dělat, co je správné."
Partnerský model sděluje: „Tato věc má tento a tento smysl, tako­
vé a takové důsledky. Očekávám, že uděláš to, co je správné."
```
tomuto modelu a bude ho opakovat v mnoha dalších situacích v dětství
i v dospělosti. Může se to dokonce stát výraznou překážkou jeho uplatnění
v dalším životě. Předpokládá se, že vývoj stylu práce v budoucnosti bude po­
stupně přecházet od hierarchicky řízených institucí k týmům, které budou
spolupracovat na úkolu či zakázce, pak se rozpustí a jejich členové budou
vstupovat do dalších dočasných týmů. Takový styl práce bude vyžadovat od
pracovníků řadu sociálních dovedností a kompetencí nutných ke spolupráci,
nikoli vnímání světa jako bojiště.

**Poslušnost vůči dobrému a špatnému je tatáž**
Když dítě bojuje a snaží se vyhrát, je v tom přece jen aktivita, snaha
vymezit se jako osobnost vůči nadvládě. V případě, že se ztotožní s pozicí
malého panáčka, přijme obraz sebe sama jako toho slabšího, méně schopného,
málo kompetentního na řízení vlastní činnosti. Vyrůstá tak **člověk podřídi-
vý, závislý na autoritě, podléhající i malému nátlaku kohokoliv, koho
vidí v nadřazené pozici.** Takoví lidé pak mohou vykonávat bez odporu vše,
co se jim řekne (i když s tím třeba sami nesouhlasí), chtějí se zavděčit, získat
přízeň těch, které vnímají jako „nad sebou" - a na druhé straně se mohou
mocensky chovat k těm, které vnímají jako „pod sebou".
Poslušné dítě může být zbožným přáním i pýchou řady nepoučených
rodičů. Pak může přijít okamžik, kdy se dítě třeba „chytne party". Nešťastní
rodiče nezřídka vyslovují klasickou větu: _Vždyť on to byl takový hodný, posluš­
ný chlapec (poslušná dívka)._ Vlastně se nic nezměnilo. Jsou stále poslušní.
Jenže teď poslouchají někoho jiného - už ne rodiče, ale třeba vůdce party.

**Partnerský model vede k zodpovědnosti**
Pokud ale odmítáme poslušnost, co je jejím skutečným protikladem?
Neposlušnost, vzdor to není. Neposlušnost je jen druhou stranou téhož -
závislosti na autoritě. I když na první pohled vypadá velmi „nezávisle", jde
o negativní závislost, snahu být v opozici proti někomu, kdo je vnímán jako
autorita. **Protikladem poslušnosti je zodpovědnost.** Její podstatou není
závislost na tom, co dělá nebo říká autorita, ale **vnitřně přijaté hodnoty
a normy chování, podle nichž se řídíme, i když nás zrovna nikdo
nevidí.** Je pravda, že většina rodičů netouží ani tak po tom, aby je děti poslou­
chaly, ale po tom, aby dělaly, co je dobré a správné. Avšak způsob, jakým to
po dětech žádají, je jádrem věci.


```
Respektovat a být respektován
```
Mocenský přístup je někdy obhajován nízkým věkem dítěte. Autorita­
tivním nebo respektujícím způsobem se dospělí začínají chovat vlastně velmi
záhy, dalo by se říct, že začátek spadá do doby, kdy kojenec přestane jen ležet
a začíná jeho pohybová aktivita. Vedle slov jde hlavně o neverbální signály -
jinak říkáme: _Ne, to nesmíš!_ a jinak: _Tohle se nedělá, to by tě bolelo..._ Je
pravda, že **s postupujícím věkem dospělí ubírají na intenzitě projevů
moci** (klesají fyzické tresty, množství zákazů a příkazů), většinou však **příliš
neroste partnerský přístup,** spíš jen dochází ke „klidu zbraní", nebo dokon­
ce k výměně pozic.
Představa, že dítě vychovávané autoritativně se s nabytím plnoletosti
náhle začne chovat i bez kontroly zodpovědně a bude schopno plnohodnot­
ných partnerských vztahů, je bláhová. Pokud se tak stane, není to díky auto­
ritativní výchově, ale proto, že se kromě autoritativních způsobů setkalo také
s respektujícím, partnerským modelem vztahů.

```
Další kapitoly důsledně vycházejí z partnerského přístupu k druhým li­
dem. Ukazují, které komunikační styly a výchovné postupy mu odporují, a které
ho naopak naplňují. Doufáme, že vám dají uspokojivé odpovědi a nástroje
k tomu, jak realizovat tento přístup v každodenním životě.
```

```
II. Mluvíme, mluvíme... a nějak to nefunguje
```
## II. Mluvíme, mluvíme...

## a nějak to nefunguje

```
Neefektivní způsoby komunikace
```
Jak jsme ukázali na příkladu Honzíka v předešlé kapitole, respektující
přístup k dětem není záležitostí nějakých výjimečných a slavnostních okamži­
ků. Je to naopak docela vědomá a upřímná snaha používat v každodenních
výchovných situacích způsoby, které budou dětem stále signalizovat, že jsou
hodnotnými lidmi.
V této kapitole se podrobněji podíváme na **způsoby, které jsou
v rozporu s respektujícím přístupem,** abychom si je **pojmenovali a zača­
li je rozpoznávat** v proudu slov. Také abychom si uvědomili, proč a čím
zaběhaná komunikační klišé ubližují, proč mohou vést k neochotě vyhovět
a proč zhoršují vztahy.

**Tyto způsoby komunikace jsou velmi rozšířené a když je lidé
používají, nechtějí ubližovat. Naskočí často úplně automaticky a pod­
vědomě si jimi spíš chceme ulevit od vlastních emocí a dosáhnout
toho, aby se dělo, co se správně má dít.** Až budete číst následující strán­
ky, nejspíš se budete poznávat ve větách, které jsou tam pro ilustraci uvedeny.
Na seminářích se často stává, že u účastníků vyvolávají úlek, výčitky svědomí,


```
Respektovat a být respektován
```
někdy až pocity viny. Prožívali jsme je také. Někdy pomůže, když si uvědomí­
me, že jsme se těmto způsobům komunikace učili už od dětství, přebírali je od
rodičů a dalších dospělých a nyní komunikujeme s dětmi i s dospělými tak,
jak jsme se to naučili a jak to umíme nejlépe. I my, autoři této knížky, důvěrně
známe situace, kdy úplně nezvládáme své emoce a používáme způsoby, které
patří mezi ty „neefektivní". Současně je nám ale jasné, že to nevede k ničemu
dobrému.

```
Jedním z největších a nejobtížnějších úkolů výchovy je naučit děti, že
některé věci je potřeba dělat proto, že jsou správné, smysluplné, a jiné se
naopak dělat nemají, protože by to mohlo někomu ublížit nebo něco poškodit.
V našich kurzech tuto oblast výchovy a komunikace nazýváme oprávněnými
požadavky. Nejde tedy o situace, kdy žádáme po dětech, aby pro nás něco
udělaly z laskavosti, ale naopak žádáme něco, na co máme jako rodiče nebo
vychovatelé právo, a očekáváme, že děti v průběhu svého vývoje nutnost
a potřebu těchto činností pochopí a přijmou. Psychologie to označuje jako
zvnitřňování norem správného chování. Týká se to hygieny, udržování
pořádku, ohleduplného chování k druhým lidem, k věcem a k přírodě, plnění
školních povinností a dalších oblastí chování.
```
#### 1. Forma a obsah

```
Přehled neefektivních způsobů komunikace:
```
**1.** **_Ty zase (vždycky, nikdy, pořád)...! Kdybys aspoň...!_** **(výčitky,**
    **obviňování)
2.** **_Měl/a by sis uvědomit, že..._** **(poučování, vysvětlování, moralizování)
3.** **_Tohle jsi udělal/a špatně!_** **(kritika, zaměření na chyby)
4.** **_Já (někdo) kvůli tobě..._** **(lamentace, citové vydírání)
5.** **_Nedělej to, nebo se ti stane...!_** **(zákazy, varování)
6.** **_Z tebe jednou vyroste..._** **(negativní scénáře, proroctví)
7.** **_On je takový..._** **(nálepkování)
8.** **_Udělej..._** **(pokyny)
9.** **_Okamžitě běž a udělej...!_** **(příkazy)
10.** **_Přestaň..., nebo...! Běda, jestli...!_** **(vyhrožování)
11. Křik
12.** **_Podívej se na..., vezmi si příklad z..._** **(srovnávání, dávání za
vzor)**
**_Já pro tebe..., a ty...!_** **(poukazování na vlastní zásluhy)
13.** **_Ty snad chceš...? Copak ty nechceš...?_** **(řečnické otázky)
14. TV** **_jsi ale..._** **(urážky, ponižování)
15.** **_To je náš génius! To ses teda vyznamenal!_** **(ironie, shazování)**


```
II. Mluvíme, mluvíme... a nějak to nefunguje
```
**Není jedno, jak co říkáme**
Dospělí často vidí, že když sdělují dětem své požadavky, nemívá to
očekávaný výsledek - děti to, co se po nich žádá, dělají neochotně nebo se
tomu všemi způsoby snaží vyhnout. Dospělí z toho usoudí, že děti jsou líné,
nezodpovědné. Podívejme se ale na způsoby, jakými své požadavky sdělujeme.

```
Matka například řekne: Ukliďte nákup do spíže a do ledničky a oloupej­
te brambory.
A nic se neděje nebo děti mizí ve svém pokoji.
Matka zesiluje hlas: To vás musím pokaždé o všechno prosit dvacetkrát?
Kdy už se konečně začnete chovat rozumně? (Případně ještě: Ale toho já se
nedožiju, mě mezitím nejspíš odvezou do blázince!)
```
Paní učitelka v 5. třídě říká: _Posbírejte ten binec, co máte na zemi.
Rychle... Dáme si na začátek prověrku. To jsem zvědavá, jak se vytáhnete,
posledně to za moc nestálo._
Děti začnou protestovat: _Já jsem tam ty papírky nenaházela, paní
učitelko. To je nespravedlivý, abych po někom uklízela. Ať to uklidí ten, kdo ten
nepořádek udělal!_
Paní učitelka vidí, jak drahocenný čas plyne, a zesiluje hlas: _Neodmlou­
vejte a okamžitě začněte sbírat! Jestli budete zdržovat a nestihneme probrat
látku, dostanete domácí úkol navíc._
Některé děti sbírají, jiné se baví a smějí se, dvě děti se snaží učitelku
přesvědčit, aby dnes prověrka nebyla, jeden chlapec sedí zamračeně se založe­
nýma rukama...

Jak byste se v takových situacích zachovali vy na místě maminky nebo
učitelky? Co byste řekli? Navrhujeme, abyste si teď opravdu vzali papír
a tužku, vybavili si jednu dvě podobné situace z vašeho života, představili si, jak
se postupně dostáváte „do varu", a poctivě zapsali, co v podobných situacích
většinou říkáte. Jde o to uvědomit si, k jakému způsobu komunikace máme
sklony, co z nás většinou v takových situacích téměř automaticky „vypadne".

Dost často si lidé uvědomují, že jsou to podobné věty, které slýchávali
od svých maminek, otců, babiček... Tehdy nám ale takové věty byly nepříjem­
né a dokonce protivné, a jako děti jsme si možná slibovali, že **tohle svým
dětem nikdy říkat nebudeme.** Po letech, jako dospělí, ale slyšíme z vlastních
úst stejná slova a dokonce stejný tón, který jsme v dětství tak nesnášeli.
Pamatujeme si, že to na nás moc neúčinkovalo, vidíme, že to neúčinkuje ani
na naše děti (možná dokonce ještě méně) - a přesto to vyslovíme.


```
Respektovat a být respektován
```
**Proč se používají běžné, leč neúčinné komunikační postupy**
Jsou pro to tři hlavní důvody. Prvním z nich je fakt, že **to, co se
naučíme v dětství, v nás přetrvává do dospělosti.** Učení v dětství není
zdaleka jen učením z učebnic, mnohem intenzivnější, rychlejší a trvanlivější je
učení nápodobou, tak zvané **sociální učení.** Věty, které jsme slýchali, a tón,
kterým byly řečeny, nám „naskakují" téměř automaticky.

Druhým důvodem je **náš emoční stav.** Situace, kdy se děti nechovají
správně, v dospělých vzbuzují nejrůznější negativní emoce - od zklamání
a podrážděnosti až po naštvanost, hněv a vztek. A jak dobře víme, emoce
blokují naši schopnost uvažovat a chovat se s nadhledem, a navíc je můžeme
jenom částečně ovlivnit. Někdy si dokonce uvědomujeme, že to, co říkáme,
situaci nejspíš ještě zhorší, ale emoce mají v tu chvíli prostě navrch.

```
Třetím důvodem je neznalost jiných způsobů - jsme si vědomi toho,
že to, co říkáme, není správné, ale vlastně nevíme, co bychom měli říkat
namísto toho.
```
```
Proč jsou vlastně běžné způsoby sdělování požadavků tak málo účinné?
Na našich seminářích vybízíme účastníky, aby se zamysleli nad tím, co
by oni sami chtěli slyšet od svého partnera, nadřízeného nebo kohokoli další­
ho, když jim sděluje nějaký svůj požadavek, který je zcela oprávněný. Co by
měl říct, aby celkem s chutí udělali, co je třeba, a současně zůstali s dotyčnou
osobou v dobrých vztazích? A co by naopak slyšet nechtěli - co by je rozladilo,
nebo dokonce naštvalo, a oni by pak neměli moc chuti požadavek splnit,
zkoumali by, zda to opravdu musí udělat, snažili se tomu vyhnout nebo to
nějak odbýt. Vznikne z toho seznam „milých", pro nás přijatelných způsobů,
při kterých se cítíme příjemně, rovnocenně, což přispívá k naší ochotě poža­
davek splnit, a naopak „nemilých", nepříjemných způsobů, které nás více
nebo méně „zablokují". (Omylem by ale bylo myslet si, že když něco dětem
řekneme „vlídně a přátelsky", znamená to vždy respektující přístup. Někdy to
může být manipulace.) Tento seznam obsahuje většinou, a jen s malými obmě­
nami, položky uvedené na následující straně:
```

```
II. Mluvíme, mluvíme... a nějak to nefunguje
```
```
* oslovení jménem • neosobně, „mělo by se"
```
- příjemný nebo aspoň věcný tón • direktivní tón, křik
    hlasu
- zdvořilost, slovíčko „prosím" • příkazy
- úsměv, oční kontakt • nepříjemný výraz, pohled stranou
- jasná formulace požadavku • nejasnost, nekonkrétnost
- zprostředkování smysluplnosti • nevíme, proč to udělat, nebo
    vnitřně nesouhlasíme
- vhodné načasování požadavku • právě se zabýváme něčím ji­
    ným, co je pro nás důležité
- dostatečný časový prostor, sdělit • „teď hned", „honem"
    požadavek včas
- jasně stanovený termín • netušíme, do kdy
- rovnocenný vztah, respekt • arogance, nadřazenost
    - hrozby
- kontrola před uplynutím doby
_(Ty ses do toho ještě nepustila?)_
- možnost uplatnit vlastní přístup • nemožnost volby
- přímo, na rovinu • „chodí jak kolem horké kaše"
    - vzkaz přes třetí osobu
    - nátlak, citové vydírání
    - vzbuzování pocitu viny
    - manipulace, „mazání medu ko­
       lem úst", lichocení _(Ty jsi tako­_
       _vá šikovná, viď že to uděláš!)_
- splnitelnost • přetěžování
- stručnost • moc řečí
- přiměřené informace • málo informací nebo žádné in­
    formace
    * rady, poučování
- sdělí se celý požadavek najednou • „kouskování" požadavku _(a ještě
tohle...)_
- zaměřenost na problém, věc • kritika osoby
- srovnávání s jinými
- připomínání minulých chyb
- humor • posměch, ironie
- úsečnost

```
Příjemný, přijatelný způsob | Nepříjemný, nepřijatelný způsob
```

```
Respektovat a být respektován
```
```
Všechny podněty, signály, informace, které náš mozek přijí­
má, jsou rozlišovány nejdřív podle toho, zda jsou pro nás ohrožují­
cí nebo bezpečné.*
```
Jestliže nějaký podnět nebo situaci vnímáme jako ohrožení, pak reagu­
jeme jinak, než když se cítíme bezpečně. **V** situacích ohrožení se aktivují
**emoční centra mozku, která reagují rychleji než mozková kůra.** Ohro­
žení nejsou jen **fyzická** (riziko pádu, napadení jiným člověkem, psem, nemož­
nost se najíst, když máme hlad...), ale také **psychická** - někdo se (na nás)
zlobí, obviňuje nás, dává najevo, že nás považuje za hloupé, děje se nám
křivda, máme pocit viny či trapnosti, máme pocit, že přestáváme být milová­
ni... Na informace a signály ohrožujícího charakteru reaguje náš mozek před­
nostně. Jestliže dítě slyší: _Koukej dát ty špinavé ponožky do koše na prádlo, ty
lenochu líná, kolikrát ti to mám říkat!,_ je v té chvíli požadavek na přemístění
ponožek velmi málo důležitý a dítě se jím zabývá až na druhém místě (pokud
se jím zabývá vůbec). Důležitější je vypořádat se nějak s ohrožením - zde
snížením vlastní hodnoty. Reakcí bývá vnitřní vztek, drzá odpověď, vzdor,
potřeba dokázat, že na mne to neplatí, a tak dál.

```
Pokud náš mozek rozpozná nějaký podnět jako bezpečný, oka­
mžitě „nasazuje" druhé kritérium pro zpracovávání informací,
a tím je jejich smysluplnost.
```
Jestliže v něčem nevidíme smysl, náš mozek se tím odmítá zabývat.
Dětem nemusí být smysl požadovaných činností vždycky zřejmý. Proto **je
významnou složkou výchovy zprostředkování smysluplnosti požadav­
ků dětem,** jak v konkrétních situacích, tak na obecné úrovni.

```
* Argumenty z výzkumů mozku jsou východiskem knihy S. Kovalikové „Integrovaná tematická
výuka" o moderním pojetí vzdělávání. Další informace obsahuje například kniha F. Vestera
„Myslet, učit se... a zapomínat?"
```
```
2H
```
Najednou je jasné, že **je to především forma, způsob, nikoliv ob­
sah - požadavek sám, proti kterému se bráníme.**

#### 2. Vysvětlení je v tom, jak funguje náš mozek

```
Dobrým pomocníkem pro pochopení, proč je právě způsob, forma sdě­
lení přinejmenším tak důležitá jako obsah (a často dokonce důležitější), jsou
znalosti o tom, jak funguje náš mozek.
```

```
II. Mluvíme, mluvíme... a nějak to nefunguje
```
**Ohrožení je ohrožení - ať jsme děti nebo dospělí**
Zásadní otázka zní: Prožívají děti jako příjemné nebo nepříjemné totéž
co dospělí, nebo to vlastně ani moc nevnímají? Registruje to mozek dítěte
podobně, nebo jinak? V naprosté většině se účastníci našich kurzů shodnou:
**dětem vadí tytéž způsoby jako nám dospělým.** Emočně jsou na tom
podobně jako my, jen nedokáží své pocity tak dobře pojmenovat a také nemají
tolik zkušeností a dovedností, aby se dokázaly autoritativním, nadřazeným
a ponižujícím větám slušně a účinně bránit. Dospělí mají větší možnosti
a také více komunikačních dovedností, jak adekvátně vyjádřit, že nějaký způ­
sob jednání druhých je pro ně nepřijatelný. Děti, které to většinou ještě nedo­
káží, se brání jak dovedou: křikem, vzdorem, odmlouváním, tváří se, že nesly­
ší - a pak jsou označovány jako nevychované, vzteklé, drzé nebo líné. Některé
děti se mohou naučit přijímat nadřazenost dospělých a vlastní podřízenost
a nekompetenci jako nezvratný fakt. To sice může dospělým ulehčit situaci,
ale pro vývoj dítěte to představuje velké riziko.

```
Sebelepší myšlenky se míjí účinkem, pokud jsou sdělovány ohrožujícím
způsobem
K tomu, abychom pochopili někdy nevhodné chování dítěte, pomůže
představit si, jaké pocity vyvolávají některá slova a věty. V předcházející kapi­
tole jsme již použili výraz „skryté poselství", který znamená, že vyřčenými
slovy, ale i neverbálně, sdělujeme něco o svém vztahu k druhému, o svém
názoru na něj, o postoji k němu. Hlavní část této kapitoly věnujeme popisu
běžných způsobů komunikace, které ovšem nepůsobí tak, jak bychom očekáva­
li - jsou tedy neefektivní. K hlubšímu pochopení jejich neefektivnosti se zkusí­
me dopracovat právě přes skrytá poselství, která s sebou nesou. Stručně se
také zmíníme o možnostech, jak v takových situacích mluvit jinak. Podrobně
jsou efektivnější komunikační dovednosti probrány v kapitole III.
```
```
Postup, který nám pomůže zprostředkovat porozumění, spočívá v tom,
že si představíme, že jsme dítětem, které tato slova slyší. Co nám
přitom běhá hlavou? Jaké jsou naše pocity? Co bychom nejraději
řekli nebo udělali? Co si myslíme sami o sobě?
```
```
V této kapitole a také v kapitolách III. a IV. používáme některá po­
jmenování neefektivních způsobů komunikace a efektivních komunikačních
dovedností tak, jak je uvádějí Adéle Faberová a Elaine Mazlishová ve své
knížce „How to Talk so Kids Will Listen & Listen so Kids Will Talk" (Jak
mluvit, aby děti naslouchaly, jak naslouchat, aby děti mluvily, 1980, kniha
v češtině nevyšla). Autorky byly, jak samy uvádějí, inspirovány kurzy americ­
kého psychologa Haima Ginotta. Toho podle našeho názoru inspiroval život
a lidská zkušenost, protože se v tom všichni poznáváme.
```

```
Respektovat a být respektován
```
#### 3. Co nám i dětem nejčastěji vadí

**- neefektivní způsoby komunikace
1.** **_Ty zase (vždycky, nikdy, pořád)...! Kdybys aspoň..._**
**- výčitky, obviňování**
_Zase sis neuklidila to školní oblečení! Kdo se má pořád na ta roztahaná
trička a ponožky dívat? Kdybys to aspoň jednou udělala bez říkání, opravdu ti to
musím připomínat každý den desetkrát?! Já už nevím, co si s tebou mám počít!_

Jak nám je, když slyšíme něco podobného? Pravděpodobně nemáme
dobrý pocit, cítíme se nepříjemně, otráveně (už zase), je to protivné, nejradši
bychom něco nepěkného odsekli, například: _Ty toho ale naděláš! Ukliď si to
sama, když ti to vadí, mně to nevadí! Pořád po mně jenom něco chceš!_ Také
máme pocity křivdy a vzdoru: _Včera jsem to uklidila hned, ale toho si samo­
zřejmě nikdo nevšímá! Tak teď uvidí, co to znamená „pořád"!_ Možná bychom
měli chuť na zem vztekle hodit ještě mikinu a pak do celé hromádky kopnout.
Anebo bychom třeba nahlas řekli: _No jo, už jdu...,_ ale vůbec by se nám
nechtělo něco udělat a nejraději bychom někam utekli. Proč takové reakce,
když je celkem jasné, že požadavek je oprávněný, a jsme-li v pohodě, jsme
ochotni to uznat? Když jsme hovořili o příjemných a nepříjemných způsobech
sdělování oprávněných požadavků, uváděli jsme, že ty příjemné, respektující
vedou k **ochotě** vyhovět, udělat věci tak, jak je to správné. Nepříjemné způso­
by však nikoliv. Jak u dětí, tak u dospělých.
Někdy slyšíme námitku, že pocity dítěte přece nejsou tak podstatné, že
důležité je, aby šlo, a požadavek splnilo. Dcera v naší ukázce možná půjde,
uklidí si trička do skříně a dá Špinavé oblečení do koše - **udělá to ale hlavně
proto, aby měla pokoj nebo dokonce aby nebyla potrestána, nikoli
z přesvědčení, že to tak má správně být.** Je tedy zanedbáno něco podstat­
ného v rozvoji osobnosti (nepřispěli jsme k vnitřnímu přijetí norem) a neposí­
lily se ani dobré vztahy mezi dítětem a dospělým, spíše naopak. Asi málokdo
by souhlasil s tím, že cílem výchovy by mělo být naučit děti dělat správné věci
z pouhé poslušnosti nebo proto, aby se vyhnuly nepříjemnostem. Jistě by­
chom si spíš přáli, **aby děti pochopily smysluplnost a řád věcí a vnitřně
přijaly normy a hodnoty, které se snažíme jim předávat.**
Obrovské riziko pro oblast rozvoje osobnosti je v tom, jak se při tako­
vých větách cítíme a **co si o sobě myslíme.** Nebo přesněji: co si myslíme, že
si o nás myslí ta dospělá osoba, která s námi mluví. Podle toho, co říká
a jakým tónem to říká, se zdá, že to nemůže být nic pěkného. Kdybychom se
dcerky zeptali, co si o ní v té chvíli asi její maminka myslí, možná by řekla:
_Nejspíš si myslí, že jsem k ničemu, nepořádná, nezodpovědná, možná i hloupá,
líná._ Dokonce možná: _Asi mě nemůže mít moc ráda, když se mnou mluví
takhle._ Kdybychom se ale zeptali matky, zda si to o své dceři opravdu myslí


```
II. Mluvíme, mluvíme... a nějak to nefunguje
```
```
(v klidu, mimo tento konflikt), asi by odpověděla, že vůbec ne! Její dcera je
fajn a má ji moc ráda.
Matka je ale v této chvíli rozzlobená a chce dát najevo svůj oprávněný
požadavek, aby v místnosti byl pořádek a špinavé prádlo v koši.
```
```
Dochází vlastně k velkému nedorozumění. Matka chce říci: Očeká­
vám pořádek, ale vysloví něco jiného. Její slova a tón, kterým byla sdělena,
si dítě „přeloží": Myslím, že jsi k ničemu.
```
Co má vsak pro sebehodnocení a vývoj dítěte větší váhu - jak se k němu
dospělí (zejména ti nejdůležitější a nejbližší) chovají, jak s ním mluví, anebo
to, co si o něm skutečně myslí, ale nevysloví to? Nemáme telepatické schop­
nosti, a to, jak nás druzí hodnotí a jaký k nám mají vztah, odhadujeme podle
jejich chování a podle toho, jak s námi mluví. Konečný výsledek je dán tím,
jak to vnímá dítě - **příjemce určuje smysl sdělení.** Nemůžeme očekávat
(alespoň ne v tuto chvíli), že dítě je schopné porozumět tomu, proč se matka
takhle chová - že byla rozzlobená, ale že to „tak nemyslela". Takový nadhled
vyžaduje už zralejší osobnost a ani všichni dospělí tak nedokáží reagovat.
**Způsob komunikace,** který matka použila, její věty a především **tón
hlasu** mohou v dítěti vyvolávat pocity ohrožení. Ohroženo může být uspokoje­
ní jeho potřeby přijetí a lásky a také potřeby dobrého sebehodnocení a sebe-
úcty. Při ohrožení v prvé řadě hledáme způsob, jak se ohrožení zbavit, jak mu
uniknout, a z toho důvodu nejsme schopni věnovat se věci, problému samot-
nému. Jinými slovy:

```
Když se někdo chová špatně, nesprávně, nevhodně, často je
to proto, že se sám cítí mizerně a k ničemu.
```
```
Mohla by matka mluvit tak, aby dala najevo, co žádá, ale aby přitom
nedocházelo k nedorozumění, dcera si zachovala dobré mínění o sobě a obě
zůstaly v emoční pohodě? Matka opravdu může použít jiný způsob, například
popis a vyjádření očekávání, a říci třeba: Evo, vidím, že tu zůstalo tvoje
tričko. Byla bych ráda, kdybychom ve společných prostorách udržovali pořádek
tak, jak jsme se dohodli. Nebo jenom stručně: Evo, tvoje tričko! V obou přípa­
dech je ale nezbytné, aby tón hlasu byl příjemný nebo aspoň věcný (k tomu
pomáhá oslovení jménem), aby si to dcera mohla vyložit jako sdělení: Jsi fajn
a zodpovědná, teď jsi jen nejspíš zapomněla na... (Tyto a další způsoby efektiv­
ní komunikace jsou popsány v následující kapitole.)
Výčitky poznáme podle typických slůvek: Ty zase..., vždycky..., nikdy...,
pořád..., kolikrát už jsem ti..., kdybys... Chcete-li se vyhnout vyčítání, pomůže,
když tato slůvka při sdělování oprávněných požadavků vůči druhým ze svého
slovníku vypustíte.
```

```
Respektovat a být respektován
```
**2.** **_Měl/a by sis uvědomit, že..._**
    **- poučování, vysvětlování, moralizování**
       _Kolikrát už jsem ti říkala, že bez pravidelné přípravy na vyučování
nemůžeš mít opravdu dobré výsledky. Ty sis myslel, že před přijímačkama
můžeš ještě klidně chodit ven a sedět ve dne v noci u počítače? Tak teď to máš.
Holt bez práce nejsou koláče. Nemůžeš čekat, že tě na gymnázium vezmou jen
kvůli tvým krásným očím. Jestli chceš něco dokázat, musíš se snažit. Já to vím
z vlastní zkušenosti! To by mě zajímalo, co teď budeš dělat. Já jsem ti říkala,
že skončíš někde na učňáku a o vysoké škole si můžeš tak leda nechat zdát!_

Připomíná vám to něco? No přece ty situace v dětství, kdy dospělí sáho­
dlouze mluvili a mluvili (bylo vidět, že jim to dělá docela dobře) - a my jsme měli
pocit otrávenosti, nudy a říkali si: _Kdy už se konečně vymluví a budu to mít za
sebou?_ Někdy slyšíme: _To bych radši vydržel pár facek, než ty nekonečné litanie._
Jakou může mít autoritu dospělý, o němž si dítě myslí: _Tak už to na něj zas přišlo,
potřebuje ukázat, jak je chytrý, musím to nějak vydržet._ **_.1?_**
A přesto jsou dospělí svým způsobem na sebe hrdí, že to dítěti takhle
vysvětlili, že se nenechali unést hněvem, že hned nepoužili tvrdších metod -
třeba zákazů a trestů. Když rodiče mluví o tom, že to zkouší s dítětem i „po
dobrém", v naprosté většině případů to vypadá přesně takto. Tvrdí: _Probrali
jsme to_ **_spolu,_** _mluvili jsme_ **_s ním_** _o tom._ Často to však znamená, že **nemlu­
vili „s ním", ale „na něj",** že vedli k dítěti monolog. Obecně ale nikdo nestojí
o poučování a vysvětlování, pokud si o ně sám neřekne. **Poučování není
výchova,** přestože jsou o tom někteří dospělí stále přesvědčeni.
Dospělý z naší modelové situace chce ve skutečnosti sdělit asi toto:
_Mám starost, moc bych ti přála, abys mohl studovat. Bojím se, že se může
propást příležitost, a trochu se hněvám, protože si myslím, žes tomu nevěnoval
dost péče._ Tyto své obavy ale předkládá pod rouškou obecných „nezpochybni­
telných pravd", a syn si to nejspíš vyloží takto: _Máma mi vlastně říká, že jsem
hloupý a nezodpovědný, a chce ukázat, že ona je chytřejší a zodpovědnější!_
Jak tedy máme dítěti sdělit důležité věci o slušném chování, vzájemné
ohleduplnosti, dodržování dohod? Přece musí vědět, že existují nějaké zásady,
pravidla a důsledky. Co se týká věcné podstaty takových sdělení, souhlasíme,
že představuje důležité a uznávané hodnoty. Pokud ale takové informace sdě­
lujeme nevhodným způsobem, a třeba i v nevhodném Čase, je to málo platné!
Diskreditujeme tyto hodnoty, dokonce aniž bychom chtěli.
**Mluvit o pravidlech, zásadách, dohodách a důsledcích se samo­
zřejmě má, ale formou skutečného dialogu a ve chvílích pohody** (při
konfliktu je můžeme leda připomenout). Děti by měly dostat co největší prostor
k vyjádření vlastních názorů a návrhů; společně se pak dá dojít k dohodám,
které jsou přijatelné pro všechny zúčastněné strany. **V Čím větší míře se děti
mohou podílet na rozhodování o tom, co se jich týká, na vytváření dohod**


II. Mluvíme, mluvíme... a nějak to nefunguje
**a pravidel, tím více budou cítit zodpovědnost za jejich dodržování.** (Postu­
pům při vytváření dohod a pravidel se věnujeme v kapitolách XI. a XII.)

**3.** **_Tohle jsi udělal/a špatně!_** **- kritika, zaměření na chyby**
    _Ten koberec jsi vyluxoval špatně, nechal jsi tam spoustu smetí._
    _Tohle cvičení jsi teda dost zvoral, máš tam jednu chybu vedle druhé.
Škrábeš jako zvěř, to se nedá číst!
Ty kalhoty vypadají hrozně. Měla sis koupit jiné._

Tohle nás nejspíš rozzlobí, protože takto podaná kritika se dotýká
přímo naší vlastní hodnoty. To, jak byla řečena, vyvolává pocity méněcennos­
ti: _Jsem nepořádný/á, hloupý/á a neschopný/á._ Také pocity hněvu a vzdoru.
Kritika v této podobě navíc nepřispívá k tomu, aby dítě (nebo dospělý) chybu
napravilo, případně příště postupovalo lépe.
Místo kritiky potřebujeme spíš **informaci, zpětnou vazbu:** _Vidím, že
ten koberec docela prokoukl. Hm, tohle místo by možná bylo dobré přejet ještě
jednou._ Nebo: _Z deseti vět je sedm úplně správně. Pak je tam jedno slovo
nesprávně přeložené a dvě slovesa v nesprávném tvaru._

```
Kvalitní zpětná vazba se vyznačuje tím, že začíná pozitivním
popisem nebo informací, a pokud je třeba něco zlepšit a napravit,
ukazuje jak.
```
**4.** **_Já (někdo) kvůli tobě... -_** **lamentace, citové vydírání**
    _Zase mě z tebe rozbolela hlava. To proto, že jsi pořád tak hlučný.
Potřebuju jenom chviličku klidu, a ani to mi nedopřeješ!_
    _Když se nebudeš přezouvat, Kája kvůli tobě dostane záchvat, víš, že má
astma. Budeš ho mít na svědomí._
    _Ty mě jednou utrápíš._
    _Už jsem kvůli vám celý šedivý. Jednou z vás určitě dostanu infarkt._

```
Takové věty v prvé řadě vzbuzují pocity viny. Někomu se možná zdá,
že je to vlastně v pořádku, protože dítě by se mělo cítit provinile. „Zvenčí"
navozený pocit viny má ale svá velká rizika. Představme si, že matka
skutečně onemocní, že Kája dostane astmatický záchvat. Z toho přece nemů­
žeme a ani nechceme činit děti zodpovědné. Někdy to ale děti mohou takhle
pochopit a jejich trauma z toho, co „způsobily", může být dlouhodobé. Větši­
nou se však děti i dospělí cítí otráveně, když takové výroky slyší (Pořád jenom
naříká, a ještě k tomu ten plačtivý tón!), mají pocit, že jsou manipulováni
k výčitkám svědomí, a to jim připadá nefér. Takové věty těžko vzbudí opravdo­
vý soucit a empatii, přitom to ale bylo jejich cílem. Zase jedno nedorozumění:
```

```
Respektovat a být respektován
```
matka (paní učitelka nebo třeba partnerka) chce sdělit asi toto: _Cítím se špat­
ně, je toho na mě moc, potřebovala bych trochu pochopení a vstřícnosti
a také, aby věci fungovaly._ Volí ale nešťastná slova, která si dítě (manžel)
přeloží jako obvinění: _Ty jsi způsobil, že mě bolí hlava, že onemocním!_
Když se takové lamentace stále opakují a dotyčný či dotyčná se přitom
těší dobrému zdraví, může se okolí citovému vydírání bránit a reaguje zdánli­
vě cynicky. Mnohokrát jsme v různých verzích vyslechli historku, kdy paní
učitelka ve škole „oznamuje" dětem, že se z nich zblázní, načež se z poslední
lavice ozve: _No už aby to bylo!_ nebo: _To říká pořád - a nic!_ V každém případě
je tento typ komunikace jedním z řady těch, které **snižují naši autoritu ve
smyslu vlivu** - nemůžeme si moc vážit toho, kdo používá nefér prostředky,
a ještě ze sebe dělá chudáčka.
Dítě by se nemělo cítit obviňováno, ale mělo by si uvědomit nespráv­
nost svého chování. **Když si sami uvědomíme, že jsme udělali něco špat­
ného, můžeme se zastydět nebo cítit vinu. Takový pocit by měl ale
přicházet zevnitř.** Pozitivní roli pro sebeúctu a vztahy může sehrát také jen
tehdy, **když je v našich možnostech chybu napravit.**
Děti by neměly být k pocitům viny nuceny tím, že jim dospělí naznaču­
jí, jaké jsou zlé a špatné. Mnohem víc pomůže, když je upozorňujeme na to,
jaké mělo jejich chování následky, komu to mohlo ublížit nebo skutečně ublí­
žilo, a samozřejmě když mluvíme s dětmi o tom, jak by se věci daly napravit.
Je to citlivá věc, při níž snadno sklouzneme ke kritice, vyčítání a moralizová­
ní: _Podívej se, co jsi natropil!_ Nebo: _Jak by ti bylo, kdyby to udělal někdo tobě?_
Místo toho lze **mluvit o vlastních pocitech** a říct třeba: _Už jsem docela
rozzlobená, protože..._ Nebo poskytnout **informaci:** _Prach může dráždit ke kašli,
musíme vyluxovat a vytřít._

```
nic stát! - a pře
```
**5.** **_Nedělej to, nebo se ti stane...! -_** **zákazy, varování**
    _Nestrkej prstíky do té zásuvky, štípne to a bude tě to bolet!_
    _Nelez na tu skálu, spadneš a rozbiješ si hlavu!_
       _Když si neumyješ ovoce, bude tě bolet bříško._
    _Nelítej po chodbě, uklouzneš a zlomíš si nohu nebo někoho porazíš!_
    _Když se pořádně neoblečeš, nastydneš se._
    _Nesahej na ty kamna, spálíš se!_

Reakce na takové věty bývá často přesně opačná, než jsme si přáli: dítě
leze na skálu, lítá dál po chodbě, sahá na kamna nebo do zásuvky. Proč vlastně
dělá přesný opak toho, co chceme, a vrhá se do nebezpečí? Někdy je vysvětlení
docela prosté, zvláště **u předškolních dětí,** jejichž myšlení probíhá ještě pře­
vážně názorně, v obrazech. **Dítě si nedovede představit „nesahání", „nelí­
tání" a negativně formulovaný pokyn vlastně slyší jako pokyn k tomu,
aby onu činnost uskutečnilo, jako by slyšelo „sahej", „lítej".**


```
II. Mluvíme, mluvíme... a nějak tu nefunguje
```
Jindy takové varování znamená pro některé děti přímou **výzvu** k tomu,
aby se začaly předvádět, jak jsou zdatné: _Tohle já dokážu, mně se přece nemůže
nic stát! -_ a přestanou věnovat pozornost reálným rizikům. Někdy představuje
varování přímo **inspiraci** k něčemu, co by jinak děti vůbec nenapadlo. Všich­
ni asi známe památnou větu z filmu Obecná škola: _Žactvo se důrazně varuje,
aby v těchto dnech mrazů neolizovalo zábradlí..._ Ve všech těchto případech
může být následkem úraz.
Jsou děti, které si varování berou k srdci. Ty ovšem také mohou
utrpět úraz. Většinou jsou to děti, které podobná varování slyší neustále,
hlavně doma a také ve škole. Svět je v jejich představách nebezpečné místo
a cokoli zkoušet může být riskantní. Strach, že si ublíží, jim může bránit
v rozvíjení motorických a dalších dovedností. Bývají to „smolaři", kteří své
úrazy někdy komentují slovy: _A to mi maminka pořád říkala, ať si dávám
pozor!_ V této souvislosti se někdy uvádí pojem „sebenaplňující se obraz" -
představa, že se něco stane, třeba že uklouznu, může ovlivnit naši psychiku
a znejistit naše pohyby.
Samozřejmě, že děti potřebují vědět, co je nebezpečné, co dělat, aby
chránily své zdraví. Alternativou jsou především komunikační dovednosti **popis
a informace,** o nichž bude řeč v následující kapitole, s důrazem na jejich
obecnou formulaci, která dítěti sděluje, že se něco může stát, ale zcela zákoni­
tě, nejenom jemu a teď. Například: _Čištěním si chráníme zuby před kazem._
(Namísto: _Když si nebudeš čistit zuby, zkazí se ti!)_
**Myslet si, že když řekneme dětem (a totéž platí i pro dospělé), co
nemají dělat, budou vědět, co dělat mají, je jedním z výchovných mýtů.**
Proto také dáváme přednost informacím v pozitivní formě, které sdělují, co dítě
**má nebo může** udělat: _Louže se dá obejít._ (Namísto: _Nešlapej do té louže!)._

**6.** **_Z tebe jednou vyroste..._** **- negativní scénáře, proroctví**
    _Co z tebe bude? Rosteš pro kriminál!
S tebou nemá cenu se zdržovat, ty jsi ztracený případ.
Když se nezačneš hned učit, nedostaneš se na školu a bude z tebe leda
popelář._
    _Ty se ty odmocniny snad nikdy nenaučíš!_
    _Žádný slušný kluk si tě nevšimne, když se budeš oblíkat jako jezinka.
Když budeš pořád takhle sedět u počítače, zhloupneš._

```
Podobně jako varování je i prorokování zaměřené do budoucna. V tomto
případě je to tvrzení o tom, jak dopadne život dítěte. První reakcí dítěte může
být naštvanost: Jak to může vědět, přece není jasnovidec, nemůže vědět, co se
stane?! Na co si to hraje, na proroka? Někdy to vyvolává vzdor: Kriminál?
Prima, už se těším. Nebo: Kdo by stál o nějakého nudného „slušňáka"! Jde
opět o typické nedorozumění. Dospělí neměli v úmyslu dítě naštvat nebo je
```

```
Respektovat a být respektován
```
provokovat ke vzdoru, cílem jejich slov bylo něco docela jiného: aby dítě šlo
trochu do sebe, aby se vzpamatovalo a začalo se chovat rozumně. Negativní
emoce mu ale mohou bránit, aby se chovalo lépe, a navíc zde opět přistupuje
**riziko „sebenaplňujícího se obrazu".** To, co dítě o sobě slyší, vytváří jeho
představu o sobě samém, a podle toho se také chová. A tak jen zcela ojediněle
mohou takové věty vyvolat snahu dítěte ukázat, že přece jen za něco stojí.
Negativní proroctví působí spíše ve směru ověřené zkušenosti, že **čemu se
věnuje pozornost, to se rozrůstá. Negativní hodnocení utvrzuje dítě
v představě vlastní neschopnosti.**
V těchto situacích se místo proroctví může použít **informace:** _Přijímač­
ky na tuhle školu jsou dost náročné._ Nebo mluvit o svých pocitech, použít tak
zvaný **já-výrok:** _Takové chování mi opravdu vadí._ Takové věty mohou lépe
splnit účel upozornit dítě na některá fakta nebo na určité limity chování
a zároveň mu dávají prostor, aby se rozhodovalo samo.

**7.** **_On je takový..._** **- nálepkování**
    _Ondra je hodně agresivní, pořád někomu ubližuje.
Ona je takové budižkničemu.
Honza je tak trochu lenoch, co nemusí, neudělá.
Je to matematický antitalent.
Katka je naše šmudla.
Filip je počítačový maniak, nic jiného ho nezajímá._

Na vytváření sebeobrazu dítěte mohou mít negativní vliv také věty,
které znamenají jeho **„zaškatulkování", nálepku.** Dospělí jimi dávají najevo
své mínění o tom, jaké dítě je a co od něj mohou očekávat, a stejnou představu
o sobě většinou přebírá dítě. Je to zkreslený a hodně jednostranný obraz.
„Nálepka" mívá často zdroj v některých vrozených vlastnostech dítěte (poma­
lejší tempo, horší koordinace pohybů, zvýšená dráždivost a podobně). V dob­
ré víře a ve snaze pomoci ji mohou přiřknout dítěti i odborníci (je to dyslek-
tik, neurotik, hyperaktivní dítě...). Jenomže **dítě je především lidskou by­
tostí s mnoha různými stránkami a vlohami** a někdy může mít určité
potíže. Nálepka redukuje jeho osobnost na „diagnózu" (rodiče a učitelé se
zabývají především tím, co dělat s jeho agresivitou, „zlobením", dyslexií),
a tak může bránit rozvoji jeho dalších stránek.
Nálepky mohou u dítěte vzbuzovat vztek a vzdor, protože často znějí
jako urážky: loudal, kazisvět, nešika. Pokud takové hodnocení své osoby slyší
dítě častěji, může to narušit jeho sebeúctu a vyvolat pocity beznaděje a pora-
ženectví: _Už se to o mně ví, všichni si to o mně myslí, nemám už žádnou šanci,
tak proč se snažit._
**Zbavit se nálepky je velmi obtížné.** Když se dítě zachová jinak,
aby ukázalo, že to s ním snad není tak zlé, nejspíš uslyší ironické: _No to se_


```
II. Mluvíme, mluvíme... a nějak to nefunguje
```
_snad stal zázrak, kam to zapsat?_ Nebo projevy nedůvěry a dokonce podezírá­
ní: _Opravdu jsi to spočítal (uklidil, zařídil) sám? Nebo ti někdo pomáhal!? Radši
tě ještě přezkouším._ To nejspíš povede k tomu, že dítě už nebude mít chuť
svou snahu zopakovat, a dokonce ji může namířit jiným, často nevhodným
směrem.
**Nálepky mohou být také pozitivní - ale i ty mohou znamenat
rizika pro zdravý vývoj dítěte:**
_To je taková hodná, poslušná holčička.
Tobě člověk může říct všechno, tebe nic nerozhází.
Ivanka je vždycky vzorně připravená.
Ty jsi moje veselá holčička, ty mi děláš jen radost.
Jirka je jedniČkář, vždycky všechno umí.
Ty jsi taková obětavá, vždycky každému pomůžeš.
S tebou je vždycky legrace._

Pozitivní nálepky jsou jedním typem pochval. Většina lidí si rizika po­
chval neuvědomuje. V mnoha knížkách o výchově a komunikaci se dokonce
zdůrazňuje nezbytnost pochval pro zvyšování motivace: Když dítě (manžela,
podřízeného...) za něco pochválíme, předpokládáme, že bude radostně dělat
všechno, co po něm chceme, v očekávání další pochvaly. Takový přístup je
založen na využití zkušenosti, že všichni potřebujeme, aby druzí oceňovali naše
chování, pokládali nás za schopné, milé a zodpovědné. Pochvaly, i když jsou
manipulativní, jsou mnohem příjemnější než kritika a uspokojí alespoň částeč­
ně potřebu být druhými pozitivně hodnocen. (Alternativami k pochvalám jsou
zpětná vazba, uznání a ocenění. Ty neobsahují manipulaci a vyjadřují rovnocen­
ný vztah. Více k tomuto tématu najdete v VII. a v IX. kapitole.)
Riziko pozitivních nálepek spočívá v tom, že **dítě je tlačeno k tomu,
aby se chovalo tak, jak si přejí druzí.** Může to vést k potlačování pocitů,
které nejsou v souladu s tím, co od něj očekává jeho okolí, a k omezování jeho
emočního vývoje: _Musím být vždycky veselá, klidná..., očekává se, že budu
vždycky rozumný... Nesmím druhé zklamat._ Pozitivní nálepky mohou také
brzdit vlastní snahu - například „jedničkáři" se někdy ani nemusí moc snažit,
aby získali další jedničky, a učí se tak pracovat pod svoje možnosti.
Alternativami k nálepkování je **vytváření dohod a pravidel** společně
s dětmi, **zpětná vazba,** popisující především současné pozorovatelné chování
dítěte, nikoli jeho trvalejší vlastnosti a charakter. **Oceňování správného
chování a úsilí dítěte mu pomáhá vidět samo sebe v jiném světle, než
určuje jeho nálepka.**


```
Respektovat a být respektován
```
**8.** **_Udělej..._** **- pokyny**
    _Dojez ten špenát._
    _Sundej si čepici._
       _Ukliďte si hračky._
    _Běž se před odchodem vycůrat._
    _Rozkrájej si to maso._
       _Děti, pozdravte._

Tyto a další podobné věty bývají vysloveny většinou docela mírným tó­
nem, nevyvolávají tedy takové pocity ohrožení jako třeba hrozby a příkazy. Přesto
mohou vyvolávat nelibost a podráždění, takže děti se často tváří, že neslyší.
Především ale, pokud je dítě slýchá často, znamenají **riziko pro budování sa­
mostatnosti,** vyvolávají pocity nekompetence a vedou **k** závislosti na rozhodová­
ní druhých lidí. **Jsou překážkou, aby se dítě naučilo sledovat své tělesné
pocity a řídit se jimi, ubírají příležitosti, kdy by se mělo učit rozhodovat,
uvažovat o důsledcích svého chování a brát za sebe zodpovědnost.** Často
slyšíme bezradné povzdechy: _Když mrzne, já mu pokaždé musím říkat, že si má
vzít teplou bundu, ale kdybych nad ním nestála a nepřipomněla mu to, tak půjde
klidně jen v mikině._ Nemluvě o tom, že dospělý pokyny někdy určuje, jak má dítěti
vlastně být - to, že je zima jemu, nemusí znamenat, že je zima taky dítěti.
Pokyny jsou formulovány ve 2. osobě, rozkazovacím nebo podmiňovacím
způsobem: _Udělej!, Měl bys..._ Není nutné přemýšlet o smyslu požadovaného cho­
vání, rozhodovat se ani vědět „proč". Když si zvykneme plnit pokyny, učíme se
ruku v ruce s tím **„vypínat" vlastní myšlení,** které jako bychom už nepotřebova­
li, protože nám „ti, kteří vědí," všechno řeknou. Formulace ve 2. osobě může také
v dítěti vyvolávat dojem, že nutnost chovat se požadovaným způsobem **platí je­
nom pro něj a pro tuto chvíli:** _Umyj si před jídlem ruce._ **Důsledkem toho je,
že se pokyn v příslušné situaci musí stále opakovat.** Pokud dítě poslechne,
je to většinou proto, že chce vyhovět nebo mít klid, nikoli na prvním místě proto,
že by nahlédlo smysluplnost požadavku. Pokyny mohou **vzbuzovat podráždě­
nost** _(Neříkej mi pořád, co mám dělat!)_ a nechuť udělat, co se žádá.
Možná si výchovu bez pokynů nedokážete představit, ale je to možné,
pokud víme, **čím pokyny nahradit.** Základní alternativou jsou především různé
druhy **informací.** Například informace **o smyslu požadavků:** _Menší kousek
masa se dá lépe rozžvýkat_ (Namísto: _Rozkrájej si to maso!)_ Dalším typem jsou
informace **o pravidlech a dohodách:** _Před večeří uklízíme všechny hračky na
místa._ Nebo: _Tamhle jde paní Kovářová, je to naše známá, je slušné ji pozdravit._
(Namísto: _Pozdrav!)_ Jindy dáváme informace **o tom, co je právě potřeba:**
_Budeme teď potřebovat učebnici angličtiny, na straně 32 je cvičení na budoucí čas._
(Namísto: _Otevřete si učebnici na straně 32!)_ Další alternativou k pokynům je
**možnost volby - nabídka přijatelných variant chování,** například: _Uděláš
to hned nebo až se najíš?_ (Více o tom v kapitole III.)


```
II, Mluvíme, mluvíme... a nějak to nefunguje
```
Dát informaci znamená někdy použít o několik slov víc, než sdělit
pokyn. Bohatě se to ale vyplatí. Aby pokyny fungovaly, musíme je dávat
pořád, a děti i dospělí si na ne mohou zvyknout. Mnozí lidé pak dokonce
pokyny vyžadují - je to pohodlnější. Informaci stačí říct několikrát - a děti
„už to vědí". Naučíme-li se dávat informace namísto pokynů, v konečném
součtu se namluvíme méně.

**9.** **_Okamžitě běž a udělej...!_** **- příkazy**
    _Okamžitě sesbírej ty kostky!_
    _Jdi už od toho počítače a začni se hned učit!
Ale ať už jsi oblečená!
Nech už té televize a sypej na nákup!
Koukej tu předsíň dát hned do pořádku. A rychle!_

```
Na předních místech nemilých způsobů sdělování oprávněných poža­
davků se vždy objevují příkazy a rozkazy. Vzpomenete si, jaké pocity ve vás
takové věty vyvolávaly?
Věděli jsme, že musíme něco udělat (umýt nádobí, vynést koš...). Právě
jsme se na to chystali a vtom jsme zaslechli: Tys to ještě neudělal/a? No tak,
okamžitě! Veškerá chuť to udělat byla ta tam! Ba co víc, zmobilizovali jsme
všechnu vynalézavost k tomu, abychom tu věc oddálili, a hlavou nám přitom
běhaly myšlenky: Mně nebude nikdo poroučet, nesnáším slovo okamžitě! Jaká­
koliv záminka byla dobrá: napít se, jít na záchod, psát úkoly, cokoliv, jen
abychom nešli hned - bylo téměř otázkou cti neposlechnout.
Člověk má vrozené předpoklady rozvinout schopnost rozhodo­
vat se, uvědomovat si, že při provádění nějaké činnosti existují alternativy,
z nichž může volit. Příkazy jsou namířeny proti rozvoji této schopnosti,
proto ten bytostný odpor proti nim. Děti to popisují velice výstižně, když
někdy říkají: Já nejsem cvičená opice! Nejsem tvůj sluha! Jednou z charakteristik
přijatelných způsobů sdělování požadavků je také smysluplnost - vědět,
proč mám něco udělat. Příkazy nedávají odpověď na naše „proč" - a to je
další důvod, proč je nemáme rádi.
Někdy slyšíme námitky, že jsou situace, kdy není Čas na dlouhé vysvět­
lování a kdy je příkaz nutný To je pravda - někdy je nutný povel, na který
musí dítě rychle zareagovat: Rychle zatoč! Zastav! Spadni! (když třeba vidíme,
že při sáňkování na zledovatělém svahu hrozí nebezpečí). V takových situa­
cích povel nebo příkaz neodráží nerespektující přístup - jenom není dost Času,
aby dospělý stačil sdělit informace o hrozícím nebezpečí. Podobné situace
nejsou příliš časté, nežijeme v permanentním ohrožení. Výchova by neměla
připomínat výjimečný stav! Pokud se pokyny a příkazy užívají zřídka, je
mnohem větší šance, že dítě v takové situaci na upozornění opravdu zareagu­
je. Souvisí to s řadou jeho předchozích zkušeností, kdy dospělí používali
```

```
Respektovat a být respektován
```
```
popis, informaci nebo výběr, a dítě se tak přesvědčilo, že jejich požadavky jsou
smysluplné.
```
**Žádný dospělý nemá rád, když se mu rozkazuje,** pokud už jeho
osobnost není deformována do té míry, že je naprosto ztotožněn se svou
podřízenou pozicí. Také u normálně se vyvíjejícího dítěte vyvolávají příkazy
negativní emoce. Představa, že vůči dětem si je dospělý může dovolit, že je to
v pořádku, „protože je to jenom dítě", je nejen mylná, ale i velmi nebezpečná.
Riziko je dvojí, stejně jako při používání ostatních neefektivních způsobů
komunikace:
Pokud je dítě mladší nebo citlivější a vedle příkazů je vychováváno
systémem trestů, odměn, pochval a vyvolávání pocitů viny, pak dochází
k tomu, že se z něj stává **poslušný tvor.**
Pokud příkazy nejsou doprovázeny tvrdými tresty či citovým vydírá­
ním nebo pokud je dítě už starší, odolnější vůči nátlaku a začíná více bojovat
za svou autonomii a sebeúctu, pak jeho reakce směřují spíš k **boji s dospě­
lým** _(Nepřinutíš mě! Udělám, co já budu chtít!)._ **Obojí, poslušnost i odmítá­
ní a naschvály, jsou znaky závislosti na autoritě,** ustrnutí ve vývoji, jak
jsme o tom hovořili v úvodní kapitole.
Jedním z přijatelných způsobů sdělování požadavků je objasňování
jejich **smysluplnosti,** informace o tom, **proč se má něco udělat:** _Je potřeba
sebrat autíčka, abychom na ně nešlápli. Mohla by se rozbít._ Místo příkazů
můžeme také dítěti nabídnout, **aby si vybralo:** _Uklidíš nejprve kostky nebo
panenky?_

**10.** **_Přestaň..., nebo...! Běda, jestli...!_** **- vyhrožování**
    _Přestaň už házet tím pískem, nebo tě plácnu._
    _Jestli to všechno nesníš, nedostaneš pak ten dortík._
    _Než napočítám do pěti, ať jste z šatny venku. Jinak vás tam zamknu.
Jestli si to po sobě okamžitě neuklidíš, nepůjdeš odpoledne ven.
Jak budeš mít jedinou trojku, žádné nové lyže nebudou.
Ještě jedno takové slovo, a dostaneš facku!_

```
Tyto věty vyvolávají v prvé řadě strach, a tak mohou hrozby zpočátku
„fungovat", zvláště u menších nebo citlivějších dětí. Ale strach není tím
správným důvodem, proč se některé věci mají dělat a jiné zase ne.
Některé děti ze strachu poslechnou a udělají, co po nich dospělý chce, ale
šance, že přijmou za své žádoucí normy chování a budou se jimi řídit,
se zmenšuje. Skrytým poselstvím vyhrožování je: „Nejdůležitější ze všeho je,
abys mne poslechl, abys udělal to, co já chci." Ale také: „Když sneseš facku,
můžeš mluvit sprostě." (Více o vyhrožování a trestech jako „výměnném obcho­
du" se dočtete v VI. kapitole o rizicích trestů.)
```

II, Mluvíme, mluvíme... a nějak to nefunguje
Děti ale brzy zjistí, že dospělí mají většinou pramalou chuť své hrozby
plnit, a to pak vždycky stojí za to zkusit neposlechnout. Začíná boj o to, kdo
víc vydrží. Pokud dospělí boj vzdávají _(Přece ji nemůžu ve čtrnácti letech
fackovat!),_ dítě se sice cítí být vítězem, ale možná také cítí, že něco ztrácí -
ztrácí pocit jistoty, že platí nějaké limity, že dospělý je autoritou, která je
hodna respektu. A skutečně - vyhrožovat a pak své hrozby neplnit je jeden ze
způsobů, jak svou autoritu v očích druhých snížit. **I** dospělí sami mají větši­
nou špatný pocit, že jsou nedůslední, že „výchovně selhali", a možná si slibují,
že příště už budou tvrdší a nesmlouvavější. Tím ovšem nechceme naznačit, že
se vyhrůžky mají plnit! **Nejde o to plnit vyhrůžky, ale přestat vyhrožovat.**
Situace, kdy se používají hrozby, totiž nemá žádné dobré řešení. V některých
situacích je vyhrožování úplně nesmyslné, například když dítě dobře ví, že
kolo nebo lyže, slíbené za dobré známky, už stejně stojí ve sklepě, že maminka
ho před paní doktorkou neuhodí nebo že paní učitelka nesmí nechat děti
zamknuté v šatně. **Větší ohrožení vývoje ale spočívá v tom, že se děti
učí vyhovět dospělému ze strachu nebo proto, že je to pro ně výhodné,
nikoli proto, že uznávají smysluplnost a správnost na ně kladených
požadavků.**
Jde zase o nedorozumění - dospělí vlastně chtějí říci: _Už se hodně
zlobím, očekávám, že se budeš chovat správně._ Dítě si ale hrozbu „přeloží" jako:
_Já tady poroučím a ty musíš poslouchat. Co si myslíš a co cítíš, mě vůbec
nezajímá._ Obsah i forma sdělení vzbuzují v dítěti pocity ohrožení - a také
snahu ohrožení se zbavit. Dítě má v zásadě dvě možnosti: buď poslechne
a dospělý se uklidní, anebo neposlechne a začíná se roztáčet boj „kdo s koho".
První reakce znamená, že se dítě podrobilo a učí se poslušnosti, druhé, že
chce zvítězit za každou cenu a učí se vzdoru, neposlušnosti, vzpouře.
Alternativami k vyhrožování je vymezování hranic, limitů chování po­
mocí **informací nebo možnosti volby:** _Písek v očích moc bolí a může ublížit.
Můžeme ho házet do kyblíčku nebo na sítko, ne na druhé lidi._ Někdy je nutné
nejdříve sdělit informace o vlastních emocích prostřednictvím **já-výroku:** _Už
se opravdu zlobím!_

#### 11. Křik

```
Křik bývá často spojen s hrozbami a příkazy, je to jejich neverbální
doplněk. Křik zvyšuje agresivní náboj hrozeb a příkazů a může u dětí vyvolá­
vat ještě větší strach nebo vzdor, případně protiagresi (na křik reagují křikem,
házením věcí), Emoce a jejich projevy jsou nakažlivé a u křiku to platí tím
více, Křik je většinou projevem hněvu, zlosti, ale také bezmoci.
Křik je něco jiného než pohněvaný či kategoricky odmítavý tón. Někdy
potřebujeme sdělit, že nás něco rozzlobilo, pobouřilo, a to může být doprová­
zeno zvýšeným nebo důrazným tónem hlasu. Citlivost na křik bývá hodně
individuální, některým dětem i dospělým vadí už jen málo zvýšený tón.
```

```
Respektovat a být respektován
```
**12.** **_Podívej se na..., vezmi si příklad z..._**
**- srovnávání, dávání za vzor**
VÍŠ _to, že Štěpán od sousedů už umí sám jezdit na kole? To je šikovný
kluk. A ty pořád chceš jenom tříkolku.
Je to celkem dobré, ale nejlepší svíčkovou dělá moje matka. Měla by ses
jí zeptat na recept.
Vaše písemky dopadly dost bídně. Jedině Daniela odvedla práci hodnou
budoucího maturanta. Danielo, přečtěte svou práci nahlas a vy ostatní aspoň
poslouchejte.
Milane, vezmi si příklad z Lucky. Takhle mají vypadat domácí úkoly.
Vždycky připravené pomůcky - to je vzorná žákyně!_
    _Ivetko, ty se s tím jídlem tak loudáš. Podívej se na Mirka, ten všechno
sní, a jak rychle. Takhle jedí hodné děti._

```
Jak by nám bylo, jak bychom se cítili na místě těch dětí? Srovnávat
nás s někým „lepším" většinou vůbec nepůsobí v žádoucím směru. Jen málo
dětí (a spíš jen ty menší) se chce podobat dítěti, které je dáváno za vzor, a tak
získat pochvalu. Když dospělí používají srovnávání, zřejmě si myslí, že není
nic snazšího, než napodobit zářný příklad. A když ještě veřejně pochválí dítě,
které se chová podle jejich představ, měl by být úspěch zaručen. Kupodivu to
moc nefunguje. Děti prožívají pocity méněcennosti: Nikdy to nedokážu (být
šikovný, jíst rychle...) jako... (Štěpán, Lucka...), a tak prožívají psychické ohro­
žení, které se dotýká jejich sebeúcty - jádra jejich osobnosti. Zvlášť veřejné
srovnávání může být velmi zraňující. Je to vlastně velice nefér, protože
jsme tak různí, nemáme stejný „startovní bod", stejné intelektové schopnosti,
volní vlastnosti, stejnou schopnost vzbudit sympatie druhých. Pocit ohrožení
bývá spojen s hněvem a s chutí nějak se pomstít. Dítě většinou neobrací svůj
hněv na dospělého, který mu takové věci říká (ten je příliš silný a mocný), ale
na toho, kdo je dáván za vzor, i když je v tom vlastně „nevinně": Já bych ho
nejradši kopnul. Jen počkej, ty svatouškovská Lucinko, já ti to osladím!
I děti, které jsou dávány za vzor, to tedy mají dost těžké, pokud nejsou
dostatečně sociálně zdatné, aby si s ostatními přesto udržely dobré vztahy.
Jsou děti, které poté, co jsou pochváleny, začnou „zlobit" nebo zhorší své
Školní výsledky, aby si udržely dobré vztahy se spolužáky. Snaha motivovat
děti k lepším výkonům pochvalami tedy nemusí vést k žádoucímu výsledku.
V rodinách, kde dochází ke srovnávání sourozenců a dávání za vzor, se mo­
hou vztahy mezi sourozenci tak narušit, že to může přetrvávat až do dospělosti.
Mezi dospělými se dávání za vzor používá méně. Představte si, že vám
manželka říká: Podívej se na souseda - barák postavil, peníze umí vydělat...!
Nebo manžel: Víš, že paní V... vaří každý den teplé večeře? A jak má uklizeno,
z té by sis měla vzít příklad! - Jak byste se cítili?
```

```
II. Mluvíme, mluvíme... a nějak to nefunguje
```
Na jednom pracovišti zavedli jakousi „ligu" a každý týden vyvěšují
jména a fotografie „těch nejlepších". Výsledek: lidé jsou znechucení, vztahy
jsou nepřátelské, zvýšila se fluktuace zaměstnanců. Dospělí mají mnohem víc
možností, jak dát najevo, že srovnávání a dávání za vzor je krajně nepříjemné,
včetně toho, že z prostředí nebo vztahů, kde se takové postupy vyskytují,
nakonec třeba odejdou. Děti takovou možnost nemají, jsou nuceny setrvat
(například ve škole), a navíc většinou neovládají vhodné sociální dovednosti
pro zvládnutí tak náročné situace.
Někdy dokonce dáváme za vzor sami sebe, s přídavkem lamentací
a výčitek:

**_Já pro tebe..., a ty..._** **- zdůrazňování vlastních zásluh plus výčitky**
_Celé odpoledne se tady dřu ~ a pán si po sobě nemůže ani uklidit boty!
Od rána vařím a peču a od vás jsem chtěla jedinou věc, abyste oloupali
brambory - a ani toho se nedočkám! A že byste třeba poděkovali za oběd...
To já, když jsem chodil na vysokou, tak bych si nedovolil, aby rodiče
vůbec měli nějaké starosti, jestli udělám zkoušku._

```
A jaká je vnitřní reakce? No jo, ty musíš být vždycky ten/ta nejlepŠÍ. -
Takové věty kazí vztahy.
Občas slýcháme námitky, že přece potřebujeme vědět, jak na tom jsme
ve srovnám s ostatními. To ale můžeme zjistit jinak než tím, že nám někdo
z pozice autority předhazuje někoho jako příklad a vzor. Pokud máme mož­
nost sledovat práci a výsledky druhých, většinou jsme schopni sami posoudit,
jak na tom jsme my sami. Ani ve škole nemusí být děti veřejně srovnávány
a o svých pokrocích se mohou dovídat jinak než známkováním (nebo jsou
známky alespoň jejich soukromou záležitostí). Pokud mají příležitost vzájem­
ně se poznávat, velice rychle zjistí, kdo je v čem dobrý a ke komu si mohou
přijít pro radu a pro pomoc, a také vědí, co samy mohou nabídnout druhým.
Zjistit, jak na tom v určité oblasti jsme, můžeme také porovnáváním svého
výkonu s jasnými objektivními kritérii nebo sledováním vlastních pokroků za
určité časové období. Popis individuálních pokroků dítěte je podstatou slovní­
ho hodnocení - jedné z alternativ ke klasickým známkám.
```
**13.** **_Ty snad chceš...? Copak ty nechceš...?_** **- řečnické otázky**
    _Tohle že má být kůň?
Jak si to představuješ? Jsi normální?
Ty snad chceš spadnout?
Ty nevíš, že se boty dávají do botníku?
Chceš pár facek?
Copak ty nevíš, jak se píše...?_


```
Respektovat a být respektován
```
```
Co nám tak běhá hlavou, když takové věty slyšíme? Někdo mi chce dát
najevo, že jsem hlupák, a on se mnou může klidně takhle mluvit. Řečnické
otázky se vyznačují tím, že se na ně neočekává odpověď, a pokud by zazněla,
bylo by dítě nejspíš nařčeno z drzosti. Ten, kdo v běžné komunikaci takové
otázky klade, signalizuje druhému i tónem hlasu despekt a nadřazenost. Také
se příjemci takových sdělení podsouvají úmysly, které nemá: Ty dnes nebudeš
večeřet? Ty nehodláš jít do školy? Řečnické otázky často vzbuzují pocity bezmo­
ci a následně vzteku. Pokud se tento způsob používá někdy vůči dospělým:
Chceš snad sjet do toho příkopu?, reakce bývá výmluvná: Tak si vystup!
Místo řečnických otázek můžeme použít například informaci: To slovo
se píše takhle... Ta židle se snadno převrátí... Nebo sdělit své pocity
a očekávání: Už se dost zlobím. Očekávám, že...
```
**14.** **_Ty jsi ale..._** **- urážky, ponižování**
    _Vy snad ani nejste lidi, chováte se jako zvěř!
Pohněte sebou, vy kůže líné!
To snad není pravda, to ví přece každý blbec!
Takhle se utírá tabule? To to asi u vás doma vypadá!
Ty jsi ale nechápavá. Já už nevím, jak ti to mám vysvětlit.
Aby se vám nezkrátily žíly!_

Takové věty nás dokáží zasáhnout opravdu hluboko, urážky zraňují naši
sebeúctu. Již malé děti reagují prudce na nadávky. Nadávky druhého dítěte _(ty jsi
pitomec, blbec, prase...)_ nejspíš vyvolají stejnou reakci _(ty taky!)_ nebo eskalaci _(ty
jsi ještě větší!)_ nebo to dítě „splatí" tak, že uhodí, kopne, kousne, plivne...
A konflikt se roztáčí. Dospělí do toho zasahují většinou nevhodně, často tím, že
nabízejí nepoužitelnou radu: _Tak si toho nevšímej, že ti nadává._ **Urážek si nelze
nevšimnout,** i kultivovaným dospělým může dát dost práce nereagovat na tako­
vou slovní agresi protiagresí! Ve druhé třídě jsme jednou byb svědky rozhovoru
dětí na téma „ubližování". Děti se shodly, že ubližování může být tělesné,
a nazvaly to „krutými doteky". Pak si ale také můžeme ubližovat slovně - nadáv­
kami, posměšky, prostě ošklivými slovy. To děti pojmenovaly jako „slovní štípání".
Nakonec se naprostá většina dětí shodla na tom, že „slovní štípání" nás bolí víc
než „kruté doteky". Bolí dlouho a není snadné najít na ně lék.
Pokud se dítě nadávkám brání fyzicky, dospělí ho většinou odsuzují jako
agresora a dávají najevo, že se chová nepřiměřeně, že je zlý, hrubý: _On ti_ **_jenom
nadával,_** _ale tys ho uhodil!_ Slovní agrese je ale skutečnou agresí, která dokáže
velice ublížit, a silná odezva je zcela pochopitelná. **Reagovat na urážku fyzic­
ky je z hlediska emočního zranění pochopitelné, ale není sociálně přija­
telné!** Děti ovšem často nemají vhodné sociální a komunikační dovednosti,
kterými by se proti urážkám mohly bránit účinně a zároveň bez agrese.


II. Mluvíme, mluvíme... a nějak to nefunguje
Pokud se dítěte dotknou urážky od dospělého, asi by mu ani sociální
dovednosti mnoho nepomohly. Těžko si dovedeme představit, že by se dítě
odvážilo dospělému říct: _Mně se nelíbí, když mi někdo tohle říká,_ a že by si
dospělý uvědomil chybu a omluvil se. Byl by to spíš další z těch případů, kdy
jsou děti označeny jako drzé. Někdy si dospělí ani neuvědomují, že používají
urážky, protože je sdělují celkem mírným tónem, dokonce je považují za vtip­
né: _Ty jsi ale truhlík. To je naše čuňátko. Ty máš ale dlouhé vedení._ Když si
představíme, že by totéž někdo řekl nám samotným, došlo by nám, že jsou to
skutečně urážky.

**15.** **_To je náš génius! To ses teda vyznamenal!_** **- ironie, shazování**
    _Romane, měli bychom zatleskat, že nám ukazuješ, jak to vypadá v ZOO
při krmení.
K veřejné produkci zvu našeho zlatého slavíka...
Tak pojď nám předvést hvězdu, ty naše hvězdo!
Vidím, že Novák nám chce něco říct, děti, dávejte pozor a zapisujte si!
Sázím na jistotu. K tabuli Krausová. To se zase pobavíme!_

Urážky a ponižování jsou přímou agresí, **ironie je agrese skrytá pod
rouškou humoru a o to je zákeřnější.** Proto je ještě obtížnější se jí bránit.
Pokud to někdy oběť ironie zkusí a dá najevo nelibost, může „schytat" navíc
výsměch: _Ke všemu ani nerozumíš legraci!_ Humor, legrace se ale od ironie
zásadně liší - nikdy neubližují. **Podstata ironie spočívá v protichůdnosti
mezi informací, sdělovanou pozitivními slovy („zlatý slavík"), a infor­
mací, která je obsažena v neverbálním chování, především v pohrdavém
tónu hlasu („zpíváš falešně").** Právě kvůli tomuto nesouladu menší děti asi
do deseti let ironii nechápou. Většinou vypadají zmateně - paní učitelka sice
říká něco docela hezkého („naše **zvířátko"),** ale má takový divný úsměv
a takový nepěkný hlas. Starší děti **už vědí, o co** jde, a zasáhne je to. Pokud se
to netýká jich samotných, často **se smějí. Někdy** jsou výroky dospělých docela
vtipné: _Jasně, k čemu by náš Pythagoras nosil pomůcky - na kružnici stačí
pětikoruna a přímku udělá podle penálu!_ **a děti se** spontánně zasmějí. Další
důvody, proč se děti smějí, ale **mohou představovat** rizika pro vývoj jejich
charakteru. Ve hře může být:
úleva, že obětí je někdo jiný, **ne já,**
snaha zavděčit se dospělému, který- **má moc** a může se takto chovat,
škodolibost,
sama oběť ironie se snaží (pokud **se** na **to** vzmůže) dát smíchem naje­
vo, že je vlastně všechno v pořádku.
Děti jsou odmalička poučovány, že se nesmějí chovat agresivně, přede­
vším fyzicky ubližovat druhým, a že nesmějí druhým nadávat a urážet je.
Shazování a ironie ze strany dospělých je však učí pravému opaku. Jejich

```
4>
```

Respektovat a být respektován __
největším rizikem je skryté poselství, které děti přebírají - chovat se agresivně
je v pořádku, a dokonce může sklidit obdiv, pokud se podaří agresi zaobalit do
vtipu na účet druhého. **Ironické chování učitele se může stát přímým
podnětem k šikaně ve třídě** - jakoby učitel ukazoval na některé děti: Na ne
se může, k nim si můžete cokoliv dovolit. V poslední době jsou u nás i v zahraničí
medializovány případy těžké agrese žáků vůči učitelům i spolužákům. Při
vyšetřování se velmi často zjistí, že v pozadí byly urážky, výsměch, ironizová­
ní a ponižování ze strany dospělého a často i vrstevníků (spolužáků).
Někdy slyšíme obhajobu ironie od rodičů starších dětí nebo učitelů druhé­
ho stupně a středních škol. Žáci a studenti údajně „vědí, že je to jen legrace".
První podmínkou by pak ovšem muselo být, že takový způsob vzájemné komuni­
kace opravdu nikomu neubližuje a že jej mohou používat obě zúčastněné strany.
A to se nestává. Někdy se ironizováním a vzájemným shazováním „baví" parta
dospělých nebo manželé, partneři. Kdo by pozoroval takové situace, pravděpodob­
ně uvidí, jak bude osoba, která byla terčem ironické poznámky, předstírat, že se
jí to nedotklo, že se baví stejně dobře jako ostatní, ale zároveň bude přímo „číhat"
na jakoukoliv příležitost ironii oplatit. **Spousta energie se tak zbytečně vy-
plýtvá na negativní věci, a pak se jí nedostává na posilování dobrých
vztahů, které bez péče a kultivace slábnou.**
Ironie je často ventilací negativních emocí. Alternativou mohou být **infor­
mace:** _Mluvili jsme o tom, jak vypadá slušné stolování._ Nebo **já-výrok:** _Když
vykládám novou látku, vadí mi vyrušování. A_ samozřejmě humor, který nezraňuje.

#### 4. Proč tyto komunikační styly nemohou být efektivní

```
Většina z neefektivních způsobů komunikace, o kterých byla řeč, před­
stavuje psychické ohrožení. To nemusí být plně uvědomované na rozumové
úrovni, ale pocit ohrožení je spojen s negativními emocemi, jako je hněv,
lítost, vzdor, strach, nenávist, pocit křivdy. A téměř vždy také s pocitem
vlastní nízké hodnoty: jsem k ničemu, neschopný, nemají mě rádi. Když se
cítíme ohroženi, soustředíme se na vlastní obranu (ať už směrem do sebe
nebo ven, vůči někomu), nikoli na sdělovaný požadavek. Komunikační styly,
které pro nás představují psychické ohrožení, obsahují čtyři složky:
```
**1. negativní hodnocení osoby a jejích kvalit
2. zaměření na to, co není v pořádku
3. negativní zmínky o minulosti nebo budoucnosti
4. mocenský vztah, nadřazenost**


```
II. Mluvíme, mluvíme... a nějak to nefunguje
```
1. **Negativní hodnocení osoby a jejích kvalit**
    Když nabudeme dojmu, že si o nás druzí myslí, že jsme neschopní,
k ničemu a špatní, vždycky se to dotýká našeho sebehodnocení a naší sebe-
úcty. **Negativní hodnocení** naší osoby je vždy **ohrožující,** vyvolává touhu
bránit se nebo útočit, vrátit to. Pocit **ohrožení blokuje naši schopnost
zaměřit se na řešení problému, na žádoucí chování.
Hodnocení (posuzování) osoby patří k vysoce rizikovým komu­
nikačním způsobům.** Patří sem **srovnávání s druhými lidmi,** ať už zjevné
_(Podívej se na Petra, ten to má dávno hotovo!)_ nebo skryté _(Ty se tak loudáš!),_
nepravdivé **zobecňování** _(Ty nikdy nepřijdeš včas!)_ či **„zaškatulkování"** _(Ty
jsi ale nepořádník!)._ Ať už **je** hodnocení negativní nebo pozitivní _(Ty jsi ale
šikulka!),_ ten, kdo hodnotí, se staví do nadřazené pozice.
**2. Zaměření na to, co není v pořádku**
Mluví se především o tom, **co druhý dělá špatně, chybně, co neudě­
lal, nezvládl nebo co nemá dělat.** Panuje mylná představa, že když někoho
upozorníme na to, co dělá Špatně, bude vědět, jak to udělat správně. Napří­
klad: _Tohle nesmíš..., Takhle to nedělej..., Tohle se ti vůbec nepovedlo..._ Nebo: _Jak
to řídíš?! To jsi v té autoškole spal?... Tobě společenský bonton nic neříká? -_ Tyto
věty **neobsahují jedinou informaci o tom, v čem konkrétně jsme udělali
chybu, a už vůbec ne informace, jak to udělat příště lépe!
3. Negativní zmínky o minulosti nebo budoucnosti**
Někdy se mluví o **minulosti,** s níž už vlastně nemůžeme nic dělat.
Zejména výčitky: **_Ty nikdy_** _neuděláš...,_ **_ty se vždycky_** _vymlouváš,_ **_ty pořád_** _jen
křičíš..._ vzbuzují pocit křivdy. Následuje vzdor a posléze nechuť se o něco
snažit. Připomínat staré věci a minulost vůbec je znakem neproduktivních
hádek, cítíme to jako nefér.
Jindy se mluví o **budoucnosti** (varování, nálepkování) - jako bychom
prorokovali, co hrozného se může stát. A v duchu proroctví, které samo sebe
naplňuje, se právě to, co jsme si nepřáli, nakonec stát může.
**4. Mocenský vztah, nadřazenost**
Vyžaduje se především **vykonání** toho, co chce osoba v mocenské po­
zici, existuje jen **malý nebo žádný prostor pro vlastní aktivitu, vlastní
volbu.** Nadřazenost zaznívá nejen ve slovech, ale často pouze v tónu hlasu.
Výchovné postupy založené na nerovných vztazích vedou buď k **poslušnému
vyhovění,** nebo vyvolávají **boj o moc.** Pozornost není tolik zaměřena na věc
samu, na problém Či správnost chování, ale spíš na snahu zavděčit se nebo
naopak uhájit svoji pozici.


```
III. Jsi fajn. Jen je třeba udělat.
```
## III. Jsi fajn. Jen je třeba udělat...

```
Efektivní komunikační dovednosti a postupy
```
V kapitole o partnerském přístupu i v kapitole o neefektivních způso­
bech komunikace jsme už naznačili, jak jinak by se dalo postupovat. **Zde si
jednotlivé komunikační dovednosti popíšeme podrobněji - co, jak, kdy
i proč říkat.** Chtěli bychom hned v úvodu zdůraznit, že **nejsou teorií,** nejsou
vymyšlené „od zeleného stolu". Jsou shrnutím těch nejlepších zkušeností z oblasti
dobře fungující komunikace mezi lidmi. **Někteří lidé je používají naprosto
přirozeně,** protože měli to Štěstí se s nimi setkat v dětství při vlastní výchově
nebo později, jen je třeba nepoužívají zcela vědomě a nemají je spojeny s pojmy,
pod nimiž je uvádíme zde. Někteří lidé se s nimi setkali v menší míře, pro
některé mohou být novinkou. **Dobrou zprávou pro všechny je, že se jim dá
naučit.** Jak ale víme z vlastní zkušenosti i od účastníků našich kurzů, není to
snadná a pohodlná cesta. Vykročit na ni a vytrvat vyžaduje přesvědčení a úsilí,
také to ale přináší ovoce. Lidé, kteří pro sebe objevili a přijali hodnoty respek­
tujícího přístupu v komunikaci a vztazích, se už nechtějí - a, jak říkají, ani
nemohou - vrátit zpátky k autoritativnímu stylu.

```
Některé z neefektivních způsobů (například příkazy, hrozby) mohou
mít na první pohled stejný účinek, jako použití efektivních, respektujících
```

```
Respektovat a být respektován
dovedností: dítě jde a náš požadavek splní. To, že si tak „zaděláváme" na
problémy do budoucna, ovšem mnohým uniká (a pak slyšíme: Já nevím, co
s tím naším klukem mám dělat. Všechno abych mu říkala desetkrát, sám
s ničím nepomůže!). Když domyslíme tyto souvislosti, lépe nám to pomůže
přijmout přístup, že nejde o pouhé „šlovíčkaření", ale že nabízené doved­
nosti představují skutečně účinné a praxí vyzkoušené nástroje ve vý­
chově i vzdělávání - doma i na všech stupních škol, mateřskými počí­
naje. Neomezují se také jen na komunikaci s dětmi - jsou použitelné právě
tak i v soužití dospělých.
```
```
Přehled efektivních komunikačních dovedností
```
1. **_Vidím (slyším), že..._** **(popis, konstatování)
2.** **_Je...; Je potřeba...; Tohle děláme (tak a tak)...; Pomůže, když...;
Když..., tak..._** **(informace, sdělení)
3.** **_Očekávám, že... Pomohlo by mi, kdyby..._** **(vyjádření vlastních
očekávání a potřeb)
4.** **_Uděláš to tak... nebo tak...? Můžeš si vybrat_** **(možnost volby)
5.** **_Jirko,...!_** **(dvě slova)
6.** **_Co s tím uděláme? A co si o tom myslíš ty?_** **(prostor pro spolu­
účast a aktivitu děti)**

#### 1. Vidím (slyším), že...

#### Popis, konstatování

```
Vidím, že jsi vyluxovala, uspořádala věci v poličkách a zalila kytky.
Máš z pěti čtyři příklady správně.
Vidím, že ještě nemáš nachystáno na hodinu.
Slyším, že se hádáte.
Vypadáš překvapeně.
```
```
Popis (také můžeme říct „konstatování") říká, že jsme si něčeho všim­
li, něco pozorujeme a sdělujeme to druhým. Buď něco je, nebo není v pořádku
```
- v druhém případě popisem naznačujeme, že očekáváme nápravu. **Podsta­
tou popisu je, že mluvíme o tom, co vnímáme, aniž bychom to posuzo­
vali** - například: _Vidím, že už jsi skoro oblečená._ Tím se popis **liší od hodno­
cení osoby, kterým naopak vyjadřujeme, jaký kdo je** (posuzujeme trva­
lejší vnitřní rysy, vlastnosti, charakter - například: _Tobě to oblékání ale trvá! Ty
jsi tak strašně pomalá!)._


```
III. Jsi fajn. Jen je třeba udělat.
```
**Zaměřujeme se na to, CO se stalo, nikoliv na toho, KDO to udělal**
_Evo,_ **_dveře_** _zůstaly otevřené._ (Namísto: _Zase jsi_ **_/ty/_** _nezavřela dveře!)
Honzíku,_ **_koš_** _je plný._ (Namísto: **_Ty_** _jsi zase nevynesl ten koš?!)
Radko, ta_ **_úloha_** _je napsaná opravdu pečlivě._ (Namísto: **Ty** _jsi opravdu
pečlivá holčička.)_

```
Uvedené příklady popisují výsledky nějaké činnosti nebo chování
dítěte - v jakém stavu se něco nachází, co je či není v pořádku. Obracíme se
sice k dítěti, ale hovoříme o otevřených dveřích, plném koši, úhledně napsa­
ném úkolu a nehodnotíme dítě. Podíváme-li se na tyto věty z gramatického
hlediska, podmětem jsou slova „dveře", „koš" a „úloha", nikoliv dítě - „ty". Často
stačí změnit gramatickou strukturu věty tak, že z předmětu uděláme podmět
(Nesmazali jste tabuli => Tabule je popsaná) - a z výčitky se stane popis.
Ve stejném významu používáme také „máš/nemáš něco v pořádku/
nepořádku". I když v těchto větách hovoříme o dítěti (podmětem je „ty" nebo
„vy"), je to v neutrálním významu, bez posuzování:
Kluci, vidím, že jste si vyluxovali v pokojíčku. (Namísto: Vy jste ale
šikovné děti. Vidíte, že když chcete, tak to jde.)
Máš umazané tváře. (Namísto: Kde sis tak umazal tváře?)
MíŠo, máš tu ještě půl hrnku kakaa. (Namísto: Tys to ještě nedopila?)
```
Čtyřletá Janička si potřísnila tričko čokoládovou zmrzlinou. Matce, když tričko přepí-
rala, uklouzlo: _Ty jsi ale čuník!_ Reakce malé Janičky byla následující: _Vi% maminko, mně se
nelíbí když mi říkáš, že jsem čuník. Stačilo by, kdybys řekla „Vidím, že máš špinavé tričko"._
Nutno dodat, že to bylo v rodině, kde se hodně používaly efektivní komunikační styly, a tak už
čtyřleté dítě bylo schopno místo vzdoru, uraženosti nebo lítosti zareagovat způsobem, na
který by mohl být hrdý každý dospělý.

```
Tón při popisu je přátelský nebo aspoň věcný. K tomu napomáhá
oslovení jménem. Podrážděný tón a slovíčka typu „zase", „pořád" udělají
z věty, která měla být popisem, vyčítání: A ta postel zase není ustlaná!
Podobně působí, když v popisu použijeme citově negativně zabarve­
né výrazy. Je rozdíl slyšet: Na zemi jsou hračky, nebo: To je ale binec, všude
na zemi se válí hračky! Je to opět hodnocení dítěte, i když nepřímé (přímým
hodnocením by bylo třeba: Ty tu máš ale binec!).
```
```
Pomáhají slůvka vidím, slyším, cítím, že...
Vidím, že jsi přestala jíst.
Slyším, že na sebe křičíte.
Vidím, že nejsi přezutý.
Slyším nepěkná slova.
Vidím, že ten úkol není ještě dokončený (nemáš ještě dokončený).
Slyším, že máš docela smutný hlas...
```

```
Respektovat a být respektován
```
```
Cítím, že se v kuchyni něco pálí.
Na obrázku vidím namalované sluníčko, pejska, děti...
Vidím, že se chystáš obouvat, ty boty ale nejsou vyčištěné.
```
```
Popis se týká většinou skutečnosti pozorovatelné právě teď. Proto
můžeme Často použít slovesa smyslového vnímání (vidím..., slyším..., cítím...).
Pomohou nám opravdu popisovat a vyhnout se neefektivním způsobům komu­
nikace. Když si dovednost zahájit komunikaci popisem osvojíme, nejsou tato
slůvka vždycky nutná. Dá se říct: Lenko, vidím, že nejsi přezutá, stejně tak jako:
Leni, nejsi přezutá. V každé situaci existuje několik možností, jak zahájit
popisem, a každý si může najít tu, která mu „sedne", aby se choval co
možná nejpřirozeněji.
```
```
Můžeme popsat i to, co se opakuje
Martino, tento týden jsi přišla dvakrát pozdě - v pondělí a dnes. (Na­
místo: Zase jdeš pozdě!)
Franto, jsi ve vaně dvacet minut. (Namísto: Jsi v té vaně už nejmíň
hodinu!)
```
```
Pokud jde o opakovaný problém, popisujeme, co pozorujeme teď,
případně i to, co se odehrálo v minulosti, co nejpravdivěji. Přehánění
a zobecňování vede k tomu, že se druhá strana soustředí na obranu proti
křivdě (Jak to, že nikdy! Minulý týden...) a neřeší se podstata věci - oprávněný
požadavek.
```
```
Popis dává více prostoru než otázky
Říkala jsi, že dnes měla být ta písemka z matiky... (Namísto: Psali jste
tu písemku? Jak dopadla?)
Zdá se, že jdeš docela zvesela... (Namísto „výslechu": Tak jaké to bylo
na výletě? Měli jste hezké počasí, nepršelo vám?...)
Petře, slyším, že na Gábinu křičíš. (Namísto: Proč na ni křičíš? Co ti
udělala?)
Kájo, vidím, Že nemáš domácí úkol. (Namísto: Proč nemáš domácí
úkol?)
Mirko, ve dřezu je neumyté nádobí. (Namísto: Proč jsi ještě neumyla to
nádobí?)
Vidím, že mikina je od něčeho ušpiněná. (Namísto: Kde sis tu mikinu
zase umazal?)
```
Otázky mají samozřejmě v komunikaci významné místo. Jde ale o to,
jaké jsou to otázky. Těžko bychom se obešli bez **otázek, kterými zjišťujeme
informace** potřebné k tomu, abychom měli pocit jistoty a řádu a mohli dělat


III, Jsi fajn. Jen je třeba udělat..
svoji práci. Například: _Mám s tebou počítat na oběd? Kdy začíná ten koncert?
Neviděla jsi moje klíče? Do kdy to musím mít hotovo?_ Druhým základním
typem „užitečných" otázek jsou **otázky, jimiž zveme druhé ke spolupráci
a spoluúčasti:** _Co teď navrhuješ? Co s tím uděláme? Co si o tom myslíš?..._
Je to opět **vzájemný vztah** zúčastněných osob, který nám pomůže
odlišit efektivní, „bezpečné" otázky od neefektivních otázek navozujících pocit
nejistoty a ohrožení.
**Otázky, kterými žádáme o informace nebo o spolupráci aniž
bychom vyvíjeli nátlak nebo uváděli druhého do rozpaků, vyjadřují
partnerský vztah.**
Jsou však také **otázky, které signalizují nedůvěru a kontrolu,
a vyjadřují tak mocenský vztah.** Velká část otázek, které dávají dospělí
dětem, je právě tohoto druhu _(Kde jsi byl? Co jste tam dělali? S kým? Kdo tam
byl ještě?...)._ Zvlášť otázkami po důvodech a příčinách nějakého chování _(Proč
jsi to udělal? Jak to, že nemáš ten domácí úkol?)_ se děti mohou cítit zahnány
do úzkých. Někdy si důvody nějakého chování ani neuvědomují, v jiných situ­
acích se je zdráhají říct, protože mají obavu z reakce dospělých. Například
pravdivá odpověď na otázku: _Proč jsi přišel pozdě domu?_ by mohla být třeba:
_Protože se teď všichni točíte kolem nemocného bráchy!_ Když si ale dítě předsta­
ví, jakou reakci by taková odpověď vyvolala, raději si začne vymýšlet důvody,
které by „obstály" lépe (třeba: _Zastavily se mi hodinky.)._ Otázky „Proč...?" často
vyvolávají snahu obhajovat se. Někdy i za cenu přehánění, polopravd a vymýš­
lení, protože děti již mají zkušenosti, že skutečné důvody dospělí často ohod­
notí jako nedostatečné nebo špatné.
**Mnohé z běžně používaných otázek představují nátlak. I když
to nebylo vědomým záměrem toho, kdo se vyptává, mohou vyjadřovat
jeho nadřazenost: on určuje kdy, kde, o čem a jak dlouho se hovoří.**
A pokud se pak postaví do role „soudce" odpovědi, svoji mocenskou pozici tím
ještě podtrhne.

```
Radu otázek lze nahradit popisem. Tím dáváme druhé straně
prostor, aby se rozhodla, zda a jak bude reagovat. Dát prostor je
znakem respektujícího přístupu.
```
```
Když se učíme vědomě používat popis, pomůže uvědomit si, že kdyko­
liv je na konci věty otazník, zcela jistě se o popis nejedná. Za popis však
můžeme připojit otázky, kterými vyzýváme druhé ke spoluúčasti na řešení
dané situace.
```

Respektovat a být respektován

```
Když problém stručně popíšeme, můžeme se ptát: Co s tím uděláš/
uděláme? Co ty na to? Co navrhujete/navrhuješ? Co si o tom
myslíte/myslíš? Co by ti pomohlo? a použít ještě další podobné otázky.
```
```
Popis můžeme samozřejmě kombinovat s poskytováním informací, vý­
běrem, sdělením očekávání, já-výroky a dalšími komunikačními dovednostmi,
o nichž bude řeč dále. Kombinace popisu a otázek typu „Co s tím udělá­
me?" se však osvědčuje jako jedna ze základních komunikačních stra­
tegií. Má velkou šanci na úspěch především tam, kde jsou dobré vztahy
a ochota vycházet si vstříc. Samozřejmě musí být také v možnostech druhého
nabízený prostor skutečně využít.
Když si děti i dospělí na tento způsob komunikace zvyknou a stanou se
vnímavější k sobě navzájem i k tomu, co je třeba udělat, začnou „slyšet"
otázky „Co s tím uděláme?" za popisem i tehdy, když je nevyslovíme.
```
```
Když použijeme popis, většinou se dozvíme dů
Matka: Přede dveřmi zůstaly tvoje boty.
Dcera: Já budu za chvilku odcházet a nechtěla jsem nadělat bláto
v předsíni.
```
```
Popis + Co s tím uděláme? = jedna ze základních komunikačních
strategií
Autobus už odjel. Tak co teď uděláme?
Tvoje kolo zůstalo nezamčené před domem. Co s tím uděláš?
Vidím, že ti přišla upomínka z knihovny. Ty máš dnes odpoledne školu
a pak ještě výtvarku. Tak co teď s tím?
Gábina říká, že by si ty kytky vzala na starost s tebou. Co si o tom
myslíš ty?
Vidím, že nemáš domácí úkol. Jak to budeme řešit? Co navrhuješ?
```
```
Popisem se celý problém často ještě nevyřeší, je to ale ta první
veledůležitá věta, která určuje směr další komunikace. Dáváme jí najevo, že
nechceme bojovat, ale spolupracovat na řešení problému. Tím, co řekne­
me hned na začátku, můžeme i na dlouhou dobu určit charakter celé
další komunikace.
Z nejrůznějších důvodů vsak může nastat situace, kdy se sice nerozvi­
ne konflikt, ale ani se neděje to, co by se dít mělo. Abychom se vyhnuli
návratu k pokynům, příkazům, výčitkám či lamentacím, může velmi pomoci
použití jednoho typu otázek, jimiž vyjadřujeme partnerský vztah: otázek,
kterými zveme druhého ke spoluúčasti a spoluzodpovědnosti na řeše­
ní problému. Dáváme jimi současně najevo důvěru v jeho schopnosti
a kompetence.
```

III. Jsi fajn. Jen je třeba udělat...
Výhodou popisu je, že se můžeme více dovědět o tom, proč se dítě
zachovalo určitým způsobem, a můžeme pak dále reagovat s lepším porozu­
měním situaci. Když se druhá strana necítí napadána a posuzována, ochotněji
se s námi o důvody svého jednám podělí.
Kdyby matka místo toho zaútočila _(Už zase jsi nechala ty boty přede
dveřmi! Kdo to má pořád překračovat?),_ mohl by se rozvinout zbytečný kon­
flikt, který opět připíše jedno maličké minus na konto vztahů. Dcera potom
už pravděpodobně nebude mít chuť sdělit své důvody (bude podrážděná nebo
si může myslet, že to matka stejně bude brát jako výmluvu). - A pak se
divíme, že s námi děti nemluví.

```
Popis pomáhá dítěti „uvidět" souvislosti
Vidím, že se snažíš dosáhnout na poličku pro cukřenku. Je to dost
vysoko. (Namísto: Co to děláš, nenatahuj se tam, shodíš to!)
Vidím, že si s tím autíčkem chcete hrát oba. Napadá vás, jak byste to
vyřešili? (Namísto: Okamžitě se přestaňte tahat o to autíčko! No tak, dej mu to,
ty sis s ním už hrál dost dlouho!)
Ten příklad počítáš už dost dlouho... Je něco, co by ti pomohlo? (Na­
místo: Kdyby ses na to pořádně soustředila, už jsi to mohla mít dávno hotové!
Raději toho teď nech a odpočiň si.)
```
```
Popis je velmi užitečný, když jsme svědky právě probíhající činnosti
nebo chování, a chceme dítěti pomoci uvědomit si něco, co v tu chvíli „nevi­
dí", protože je činností tak zaujaté, že nevnímá další souvislosti. Místo aby­
chom použili příkazy, pokyny nebo zákazy, můžeme začít popisovat, co se
děje, co kdo dělá, o co se snaží, a případně připojit otázky, které pomohou
dítěti podívat se na činnost z jiného úhlu pohledu. Protože se současně
nemusí bránit kritice své osoby, může v klidu a rozumně zhodnotit
situaci. Často pak samo udělá to, co bychom vyjádřili pokynem Či zákazem.
Samozřejmě, že když se děti perou nebo si nějak ubližují, na prvním
místě zabráníme dalšímu agresivnímu chování (Dost! Žádné praní! - a pokud
je to nutné, děti od sebe odtrhneme).
Opět platí, že se vyhýbáme vyčítavým slovům (opět, zase, pořád...)
a používáme věcný tón.
```
```
Popisovat můžeme problémy i úspěchy
V této kapitole hovoříme o popisu jako o respektující dovednosti, kte­
rou můžeme zahájit komunikaci s druhými lidmi zejména v situacích, kdy
něco není v pořádku. Popis však můžeme použít i tehdy, kdy chceme pouká­
zat na to, co se někomu daří. Všímat si jen toho, co je v nepořádku, a pozitiv­
ní věci brát jako samozřejmost, je sice docela obvyklé, ale k dobré komunikaci
a dobrým vztahům to moc nepřispívá. Pozitivní popis pomáhá dětem ujistit
```

```
Respektovat a být respektován
```
```
se o správnosti nějaké činnosti a vytvářet si dobré sebehodnocení. Je podsta­
tou zpětné vazby a součástí ocenění (což je něco jiného než pochvala) -
o těchto komunikačních dovednostech se dočtete v VII. kapitole.
```
```
Popsat úspěchy motivuje více než poukazovat na nedostatky
Minulý týden jsi se vypravoval do školy včas. Čím to bylo? (Namísto: Už
zase jdeš do Školy pozdě!)
Vzpomínám si, že když jste se s Lenkou pohádaly minule, dokázaly jste
to dát rychle do pořádku. (Namísto: To je strašné, jak se s Lenkou pořád
hádáte!)
Poslední tři dny bylo v tvém pokojíčku uklizeno. Teď už to tak není. Co
by ti pomohlo dát to zase do pořádku? (Namísto: Ty jsi ale nepořádník. Podívej
se, jak to tady zase vypadá!)
```
```
Dětství je z hlediska učení nejintenzivnější období. Při učení a vytváře­
ní návyků se střídají úspěchy a sklouznutí zpět. Tradičním postupem je varov­
ně zvedat prst při oněch sklouznutích. Velkým pokrokem je už neobviňující
popis nepříznivého stavu. Ale nabízí se způsob, který motivuje ještě více:
popis, který hovoří o předchozím pozitivním stavu věcí. Místo vyčítání, co
zase není dobře, připomenout, co už dítě umí a jak to již v minulosti
zvládlo. Můžeme se ptát, čím to bylo, že se něco minule dařilo, nebo co
by mu pomohlo, aby to bylo zase v pořádku.
```
**Slova mají velkou sílu**
To, zda použijeme popis, nebo naopak příkaz, zákaz či jiné neefektivní
styly, má dalekosáhlé účinky. Dobrým vodítkem, když si nejme jisti, zda jsme
něco řekli „dobře", je otázka, kterou jsme nabízeli už v I. kapitole: **Kdyby­
chom byli na místě dítěte, chtěli bychom to slyšet?** Co bychom měli chuť
na to říct nebo udělat? Případně: Jak jinak bychom to chtěli slyšet? - Pomůže
nám to přeformulovat větu tak, aby nezněla příliš strojeně a aby v ní nezůsta­
lo nic, co by mohlo nějak popudit.
O síle popisu vypovídá následující příběh.
Ve třetí třídě měla paní učitelka chlapce, který byl neklidný, nepozorný, pracoval jen
nárazově. Když si uvědomila neúčinnost a rizika napomínání, vyhrožování, kárání před třídou,
lamentování a dalších „tradičních" způsobů a seznámila se s jinými možnostmi komunikace, začala
systematicky používat popis. Vždy se na chlapce podívala nebo k němu přistoupila a jen konstato­
vala, co není v pořádku: _Jirko, vidím, že na lavici chybí sešit a pero... Jirko, vidím, že v tvém
sešitě není nic napsáno... Jirko a Tondo, vidím, že si povídáte._ Jednou, když k němu opět
přistoupila a začala: _Vidím, že...,_ Jirka ji podrážděně přerušil: _Tak nečum!_ Učitelka se ovládla
a jen řekla: _Taková slova mi vadí_ (tedy nešla do konfrontace a boje o moc).
A vytrvale pokračovala v popisu. Asi za tři dny na to, když se přiblížila k jeho lavici, aby opět
konstatovala něco, co nebylo v pořádku, Jirka začal sám docela přátelským tónem: _Já vím, vidíte._
To byl bod zlomu v komunikaci i ve vztahu - chlapec uvěřil, že to, o co se pokouší paní učitelka,
není žádná nová „finta". Díky změně komunikace se mezi ním a učitelkou vytvořil


```
III. Jsi fajn. Jen je třeba udělat..
```
jiný vztah. Už nepotřeboval být v opozici, nepotřeboval si získávat pozornost negativním
způsobem. Velkým posunem v komunikaci paní učitelky bylo už to, že začala používat popis.
Změna by pravděpodobně nastala ještě rychleji (možná i bez Jirkovy poslední vzpoury), kdyby
paní učitelka popisovala i to, co bylo v pořádku: _Vidím, že máš na lavici všechno, co je třeba.
Vidím, že máš už jeden příklad skoro hotový._ **Když slyšíme něco pozitivního, snáze přijme­
me sdělení i o tom, co se nám zatím nedaří.**

```
Cvičení 1
Pokud se chcete v dovednosti popisu pocvičit, můžete si to zkusit na
následujících větách a změnit je na popis. Ukázky možných reakcí s použitím
popisu jsou na konci této kapitoly.
To nemůžeš tu vanu po sobě aspoň jednou umýt?
Zase jsi nechal ty ponožky na křesle!
Ještě jednou tě uslyším mluvit sprostě a uvidíš!
Škrábeš jako kocour. To je hrozné, kdo to má po tobě číst?
Kdy ses naposled myl? Podívej se na sebe, jak vypadáš!
Zase jste tu tabuli neutřeli.
Proč jíš v tom křesle? Drobíš všude kolem!
Ty si na věci vůbec nedáváš pozor! To musíš ten svetr tak ušpinit?
Jak můžeš psát s takovým kůlem? Ořež si tu tužku!
Nekřičte tady!
Máš úkoly? Proč sis je ještě neudělal?
Jak to, že jsi se ještě nepřevlékl?
Proč jsi nesnědl tu svačinu?
```
#### 2. Je...; Je potřeba...; Tohle děláme (tak a tak)...;

#### Pomůže, když...; Když..., tak...

#### Informace, sdělení

```
Je poledne.
Děti, je potřeba uklidit ze stolu, budeme obědvat.
Před jídlem si umyjeme ruce.
Při obouvání pomůže, když se nejprve povolí tkaničky.
Když si nebudeme říkat pravdu, nemohli bychom si pak věřit.
Budeme teď dělat cvičení 4 na straně 67.
Tohle není v učebnici, a je to důležité. Stálo by za to si to zapsat.
```
```
Předností popisu je, že vyjadřuje partnerský vztah a navozuje pocit
bezpečí (nechceme bojovat, ale spolupracovat). Předností informací je, že na­
plňují naši potřebu smysluplnosti. Informace jsou zprávy o tom, proč, jak
či kdy se něco odehrává nebo dělá, co se očekává, jaké jsou důsledky
```

```
Respektovat a být respektován
```
```
Informace je oznamovací věta či souvětí s podmětem v 1. nebo
```
**3. osobě.**

```
Tím se zásadně liší od pokynů, příkazů či rad, které mají spo­
lečné to, že jsou formulovány v 2. osobě (ty, vy).
Informace, stejně jako popis, neohrožuje, protože se zabývá situací
a nehodnotí osobu. Předává poznatky, zásady, které jsou užitečné v mnoha
dalších situacích, a současně druhého nestaví do pozice hloupého a nekom­
petentního tvora. Čím nápaditější a zajímavější je podání informace,
tím větší je pravděpodobnost jejího přijetí a účinku. Informace nás
nutí přemýšlet, zvažovat různé možnosti, porovnávat pozitiva a negativa,
rozhodovat se.
```
```
Znakem respektujícího přístupu je, že necháváme na zvážení
a rozhodnutí druhé osoby, zda informace využije. U rad či pokynů
naopak očekáváme, že se druhá strana zařídí podle nás. Informace
rozvíjejí zodpovědnost - rady a pokyny poslušnost.
```
```
Informace se dají rozdělit do několika kategorií.
```
```
Informace o současné situaci (co se právě děje, co je potřeba, co je
o věci známo, kdy co nastane...)
Přijdu za tebou za deset minut.
Aničko, za čtvrt hodiny je večeře. Do té doby je třeba uklidit hračky.
Milane, dnes je to na bundu. Venku je jen deset stupňů a dost silný vítr.
Děti, hledám vteřinové lepidlo. Potřebuji přilepit tu fólii.
Vím, že to není pravda. (Místo vyptávání, proč dítě lhalo.)
Roberte, teď čteme třetí odstavec.
Za chvíli dokončíme cvičení a společně si ho zkontrolujeme.
```
```
Všechny věty mají podmět v 1. nebo 3. osobě. Z některých je zřejmé,
že k vyjádření adresnosti informace často postačí pouhé oslovení (na rozdíl
od neosobního: Mělo by se...).
```
```
Informace o zvyklostech a domluvených pravidlech (kdy se co dělá,
kam se co dává)
Máme domluvu, že v případě zpoždění si zavoláme mobilem.
Na výstavě mluvíme polohlasem.
Špinavé prádlo patří do toho koše u pračky.
```
**určitých činností nebo chování.** Informace pomáhají porozumět řádu
a zákonitostem, podle nichž se řídí svět a lidé a věci v něm.


III. Jsi fajn. Jen je třeba udělat.
_O věcech, o kterých toho děti vědí zatím málo, rozhodují rodiče.
Po použití záchodu si myjeme ruce.
Dohodli jsme se, že dnes nakoupíš ty._
Poté, co dítě nepozdravilo: _Když zdraví rodiče své známé, je slušné, aby
je pozdravily i děti, i když je vidí poprvé._
Neútočně pronesená informace má mnohem větší sílu než mocenské postupy. Děti se
v parku pošklebovaly starému pánovi, ten na ně hrozil holí a přidal i pár nadávek, což děti
spíše povzbudilo, než odradilo od nevhodného chování. Paní, která šla kolem, klidným hlasem
řekla: _Každý bude starý. Lidi to mrzí, když se jim někdo posmívá._ Děti se zarazily a přestaly.

```
Informace o tom, co pomáhá v určité situaci
Pomůže, když si ty brambory rozkrájíme, aby nebyly tak horké.
Když nestíháme, docela pomáhá na chvilku se zastavit a popřemýšlet, co
je nutné udělat hned a co se dá odložit.
Když někomu ublížíme a chceme se s ním zase usmířit, pomůže, když se
omluvíme. (Namísto klasického: Běž a omluv se!)
Když se probudím, ještě v posteli si řeknu, co udělám jako první, jako
druhé a tak dále. Pomáhá mi to, abych neztrácela čas.
```
```
Mnoha pokynům a příkazům se dá vyhnout tak, že jen přeformulujeme
větu, aby neobsahovala rozkazovací způsob, ale obrat „Pomůže (pomáhá),
když...": Když víme, že se nám po zazvonění budíku nechce vstát hned, pomáhá
nastavit si zvonění o chvilku dřív. (Namísto: Když nemůžeš vstát hned, jak
budík zazvoní, dej si ho o deset minut dříví)
```
```
Informace o důsledcích
Vlhký kabát do skříně nepatří. Mohou od něj navlhnout další věci.
Když se skvrny od krve zaperou teplou vodou, jdou z látky už jen velmi
těžko odstranit.
Když si někdo zvykne na vulgární slova, mohou mu „ulítnout" i v situaci,
kdy je ani říct nechtěl.
Když se práce rozdělí na menší části, zdá se pak lehčeji zvládnutelná,
a máme do toho i větší chuť, než když se má zvládnout všechno najednou.
Když se nechováme k druhým lidem s respektem, většinou se pak ani
oni nechovají s respektem k nám.
```
```
Čím jsou děti menší, tím méně vědí o souvislostech, o příčinách
i důsledcích, Věci se nemají dělat kvůli tomu, že to dospělý řekl (přiká­
zal nebo zakázal), ale protože mají své zákonitosti. Informace tyto
zákonitosti zprostředkovávají.
Informace mají být pravdivé. Není pravda, že když si nebudeme
čistit zuby, tak se nám zkazí. Je pouze větší riziko, že se nám zkazí. Pravdivá
informace by tedy zněla: Když si nebudeme čistit zuby, mohou se nám začít
```

```
Respektovat a být respektován
```
_kazit._ Polopravdivé informace (ve snaze zastrašit dítě, aby nedělalo něco ne­
dobrého nebo škodlivého) mohou podkopat důvěru: _Mami, ty vždycky říkáš, co
se ti hodí do krámu. Tvrdili jste mi, že po první cigaretě se ze mě stane
závislák, a to já nejsem. Tak to asi ani s těmi drogami není pravda._
Patří sem i **názorné informace.** Přejeté zvíře na silnici jako demon­
strace, co by se mohlo stát, je mnohem účinnější než zákazy, vysvětlování
a tresty. Je třeba hlídat si, abychom v komentáři nesklouzli k neefektivním
způsobům _(Vidíš? Přece nechceš, aby se to stalo i tobě!),_ ale drželi se zásad pro
poskytnutí informace: _Tohle se stalo zvířátku, které vběhlo pod auto. Může se
to stát i komukoliv z nás, když se budeme chovat neopatrně._
Takovou komunikací vyjadřujeme respekt a důvěru k dítěti a učíme
ho, **proč** je správné dělat určité věci tak a tak. A ušetříme si vyčerpávající boj
o moc, jak to ukazují další dva příklady.

```
Otec: V předsíni zůstalo bláto z tvých bot. (Popis.)
Dítě: Jojo, já to uklidím. (Nic se neděje.)
Otec (po chvíli): Pavlo, to bláto. (Dvě slova.)
Dítě: Já to uklidím a nemusíš mi to pořád připomínat! (Nic se neděje.)
Otec: Víš, za chvilku přijdou holky a mohly by to roznést po domě. Potom budeme mít
mnohem víc práce s úklidem. (Informace. Dítě šlo a zametlo bláto.)
```
```
Rodina trávila dovolenou v rekreačním zařízení. Je 10 hodin večer, matka chce dceři
připomenout, že je čas jít spát. Namísto pokynu (Bez už spát!) použila informace.
Matka: Už je docela pozdě.
Dcera: Ještě není pozdě, většina dětí je ještě vzhůru.
Matka: Ráno vstáváme brzy kvůli tomu výletu. Když se nevyspíme, mohlo by se stát, že
budeme na výletě unaveni. (Dítě si jde bez dalších protestů lehnout.)
```
**Informace o postupech (proč a jak se co dělá)**
_Mokrý deštník necháváme otevřený v předsíni nebo ho dáme do umyvadla.
Nádobí se nechá nejdřív odkapat. S utíráním je pak míň práce a utěrka
není hned mokrá.
Nejdřív se luxuje, pak teprve utírá prach._ (Případně doplnit důvod nebo
se ptát dítěte: _Víš proč?)
Osvědčuje se mi zapsat výdaje hned ten den večer. Druhý den to zabere
mnohem více času, protože musím vzpomínat, jak to vlastně bylo.
Já to dělám takto... (Mně pomáhá dělat to takto...)_

Informace tohoto typu jsou základem pro nácvik řady praktických do­
vedností (hygiena, pořádek, časová organizace práce - více o tom v XI. kapi­
tole o prevenci). I když jsou velmi důležité, nejsou všemocné - **nestačí jen
říkat, jak se co dělá, ale také poskytovat příležitosti k praktickému
používání informací v situacích reálného života.**

##### fin


```
III, Jsi fajn. Jen je třeba udělat.
```
Devítiletá dívka často zapomínala psát k domácím úlohám datum. Matka se jí snažila
pomoci a proto jí řekla: _Zvykla jsem si psát skoro ke všemu datum. Už mnohokrát mi to ušetřilo
práci. Když jsem včera pekla, vzala jsem raději meruňkovou zavařeninu místo rybízové, protože
na ní byl štítek s datem předloňského roku a na rybízové letošní. I domácí úkoly je dobré
označovat datem, člověk si tak může porovnat, jaký pokrok udělal za dva týdny, za měsíc či ještě
delší dobu. Co by ti pomohlo, abys na to nezapomínala?_ Dcera: _No, já si udělám do každého
sešitu takovou hezkou záložku a napíšu tam „Datum"._ (Tedy nikoliv poučování: _Zvykni si na
všechno psát datum!_ nebo vyčítání: Ty _jsi ale nedbalá, zase jsi tam nenapsala datum!)_

```
Obecná platnost dodává informacím váhu
Je to právě gramatická forma informace - obvykle 1. osoba množné­
ho čísla (něco platí pro nás pro všechny), nebo 3. osoba jednotného
i množného čísla (takhle se věci dějí), které umožňuje snazší pochopení
a přijetí pravidel, zákonitostí. Jestliže něco platí obecně a pro všech­
ny, má to větší váhu a je větší šance, že se tím budeme řídit, i když
nebude na blízku nikdo, kdo by vydal pokyny či příkazy.
Jestliže se dítě vykoupe a vana po něm zůstane neumytá, můžeme ho
na to upozornit jen prostým popisem: Kájo, vana zůstala neumytá. Když se
nic neděje, místo abychom zvyšovali hlas nebo začali používat neefektivní
styly, můžeme říct informaci o tom, co se v této situaci obvykle dělá: Kájo, po
koupání je třeba vanu umýt. Hodně pomáhá poukázat na důvod (smysluplnost)
požadavku - informace o důsledcích: Kájo, když vanu umyjeme hned po koupá­
ní, je to rychlé a snadné. Když tam špína zaschne, dá to pak víc práce. V celé
situaci nemusí zaznít ani jeden pokyn či příkaz.
```
**Z pozitivních sdělení se naučíme víc**
_Máme mluvit pravdu._ (Namísto: _Lhát se nemá!)
Nůž se drží v pravé ruce._ (Namísto: _Nůž se nedrží v levé ruce!_ V horším
případě: _Jak to držíš ten příbor?!)
Žvýkáme se zavřenou pusou._ (Namísto: _Nemlaskej!)
S míčem si hrajeme dál od oken a skleněných dveří, mohly by se nešťast­
nou náhodou rozbít._ (Namísto: _Nehrajte si blízko domu, rozbijete okno!)
Propisku stačí držet zlehka, třeba jako bychom drželi slámku, abychom
ji nepromáčkli._ (Namísto: _Nedrž tu propisku tak křečovitě.)
Vidím, že bys chtěl tu hračku také, je třeba se ale dohodnout._ (Namísto:
_Neber mu tu hračku!)
Možná je ti teď teplo, ale venku je mráz a tu čepici je třeba mít na hlavě._
(Namísto: _Nesundávej si tu čepici z hlavy, nastydneš!)_

```
Řada dospělých se cítí zodpovědná za chyby, které dělají jejich vlastní
nebo svěřené děti, a považuje je za své výchovné selhání. Proto je kolem toho
také tolik emocí. Běžnou reakcí je co nejčastěji upozorňovat na chyby. Někteří
lidé dokonce věří, že za chyby se mají děti trestat, že je to spolehlivá a rychlá
```

```
Respektovat a být respektován
```
```
cesta, aby dělaly věci správně. Jenže - už jste si někdy všimli, že když
zaměřujeme pozornost na to, co není v pořádku (pomalé oblékání, nedba­
lé písmo, zapomínání, sprostá slova...), jako by to naopak rostlo před
očima? Částečně to jde na vrub toho, jak o tom mluvíme.
Připomeňme si, jak funguje náš mozek. Když někdo poukazuje na naše
chyby a cítíme ohrožení své hodnoty (jsem hloupý, nešikovný, zapomětlivý...),
pak se naše energie napře hlavně na to, abychom se vyrovnali s tímto ohrože­
ním. Na to, abychom si uvědomili, proč a jak k chybě došlo a jak ji napravit,
zůstává méně sil i chuti.
```
Když upozorňujeme děti často na chyby, mohou si myslet, že je považu­
jeme za pomalé, nepořádné, nedochvilné... a začnou se takto vidět i ony samy

- přijmou určitou roli či nálepku. Místo aby s tím něco dělaly, mohou se
v této roli naopak „zabydlet" - proč bych s tím měl/a něco dělat, stejně to
o mně všichni vědí a počítají s tím, že jsem už takový/taková!
**Mnohem účinnějším postupem je zaměřit se na pozitiva.** Všímat
si toho, co se podařilo **(pozitivní popis),** a snažit se o **pozitivní formulace
informací** všude, kde to jen trochu jde a má to smysl. **K tomu, abychom
dělali věci dobře, nestačí vědět, co nemáme dělat, ale potřebujeme mít
pozitivní opěrné body „jak ano".**

```
Učitelka mateřské školy potkala chlapce, kterého učila a který byl nyní v 1. třídě.
Když spolu vzpomínali na mateřskou školu, chlapec mimo jiné řekl: Bylo to tam moc fajn, paní
učitelko, akorát jsem nikdy nechápal, co po mně chcete, když jste říkala: „Neoždibuj ten chleba!"
a „Nemlaskej!"
V knize „Jak mluvit, aby děti naslouchaly, jak naslouchat, aby děti mluvily", popisují
její autorky příběh, kdy matka důsledně ukazovala své dcerce, která měla hodně neuspořádané
písmo, která písmenka či slabiky jsou napsány správně. Ani slůvko kritiky! Po několika
měsících se písmo viditelně zlepšilo.
```
```
V každodenní praxi se většina pokynů a rad dá nahradit informacemi
Zazvonilo. Než odejdeme, je třeba, aby bylo ve třídě čisto. (Namísto:
Ukliďte si po sobě ten nepořádek!)
Na výlet budeme potřebovat pro každou skupinu jednu mapu. Je třeba,
abyste si domluvili, kdo ze skupiny si to vezme na starost. (Namísto: Vezměte si
s sebou do každé skupiny mapu.)
V obchodě chodíme pomalu, je zde hodně lidí. (Namísto: Neběhej!)
Když není po ruce váleček, dá se těsto vyválet i lahví. (Namísto: Když
nemáš po ruce váleček, vyválej to těsto lahví!)
Střízlivější šaty bývají pro takové příležitosti vhodnější. (Namísto: Měla
by sis vzít ty tmavé šaty!)
```
```
Pokyny dáváme v situacích, které se často opakují, rady spíš v nových
nebo méně častých situacích. Společné jim je používání 2. osoby - udělej/
```

```
III. Jsi fajn. Jen je třeba udělat..,
```
_udělejte!_ nebo _měl bys/měli byste udělat!_ **Pokyny ani rady nedávají prostor
pro zvažování a rozhodování** - to jsou ale právě ty dovednosti, které děti
potřebují rozvíjet!

```
Podobně jako k popisu můžeme i k informacím připojit otázky
typu „Co s tím uděláme?" Jimi zdůrazňujeme, že nechceme řešit problé­
my za druhé, ale že očekáváme jejich aktivitu, spoluúčast a zodpovědnost.
```
```
Pokud vás oslovilo, co bylo v minulé kapitole řečeno o negativních
dopadech pokynů a příkazů, a chcete se místo nich zdokonalit v podávání
informací, nabízíme vám toto cvičení:
```
Můžete si vybavit v paměti průběh vašeho běžného dne od rána až do
večera a sepsat si pokyny, které nejčastěji vydáváte _(Vstávej! Jdi do koupelny!
Vezmi si hrnek. Nezapomeň si svačinu!...)._ Jednak doma, jednak ve škole, pokud
jste učiteli, nebo ještě v dalších situacích. Dalším krokem je sepsat si informace
(ve formě „my" nebo ve 3. osobě), kterými byste mohli tyto pokyny nahradit. Ze
začátku si můžete dát předsevzetí vydržet třeba hodinu bez pokynů. Pro někoho
to může být dost obtížné, ale je to příležitost uvědomit si, jak hluboko „pod
kůží" máme návyk dávat dětem (někdo i partnerovi) pokyny. Je to však význam­
ný krok k posílení respektujícího způsobu komunikace, který přinese ovoce
všem zúčastněným. Lidé, kteří se naučili nahrazovat pokyny informacemi, shodně
konstatují, že pokyny museli pořád opakovat, kdežto informaci stačilo většinou
podat jen několikrát. Možná vás inspiruje a podpoří v úsilí stručné shrnutí:
**pokyny jsou „pro teď" - informace pro život.**

```
Cvičení 2
Pokud si chcete procvičit dovednost poskytovat informace, můžete
zkusit změnit v tomto duchu následující věty. Ani jedna věta by neměla obsa­
hovat podmět v 2. osobě. Ukázky možných reakcí s použitím informací jsou
na konci této kapitoly.
Když se budeš takhle prát, nikdo s tebou nebude kamarádit.
Kdo zase nechal to špinavé nádobí tak zaschnout? Teď abych to drhla
rejžákem!
Zavírej tu špajzku, kolikrát jsem ti to už říkala!
Jdi se vykoupat!
Nelez na ten strom, spadneš!
```

Respektovat a být respektován

#### 3. Potřebuji, aby...; Očekávám, že...;

#### Pomohlo by mi, kdyby...

#### Vyjádření vlastních potřeb a očekávání

```
Potřebuji, aby kuchyňská linka byla uklizená - budu vařit večeři.
Přála bych si, abychom se mohli domlouvat v klidu.
Potřebuji teď asi deset minut klidu a vaší pozornosti, abych mohla vy­
ložit látku.
Doufám, že budeme jednat na rovinu.
Pro příště bych chtěl, aby to, na čem se dohodneme, platilo.
Chtěla bych to řešit hned a předejít tak problému, který by se z toho
mohl vyvinout.
Trvám na tom, abyste se vrátili do půlnoci.
Chci, abys mi o takové věci řekl alespoň den dopředu.
Jsem dost unavená. Pomohlo by mi, kdybych si teď půl hodiny mohla
odpočinout. Pak se vám ráda budu věnovat.
```
```
Svou podstatou jsou to vlastně také informace, které dávají okolí najevo,
co potřebujeme, chceme nebo očekáváme my sami. Sdělujeme je
v 1. osobě jednotného čísla. Pokud to jen trochu jde, vyjadřujeme se pozitivně
```
- co chceme, co by nám bylo příjemné, co by nám pomohlo; nikoliv, co nechceme.
Jasné pozitivní sdělení zabrání různým výkladům a nedorozuměním.
Samozřejmě můžeme vyjádřit i co nám vadí, co nás zlobí. To už jde
většinou o napjaté situace s rozbouřenými emocemi a pojmenování toho, jak
se právě cítíme, nám pomáhá své emoce zvládat (tak zvaný já-výrok - o něm
i o emocích pojednává další kapitola). Pokud však namísto toho použijeme
výrok v podobě přání, očekávání (co očekáváme teď hned nebo do budoucna),
je to sice na první pohled docela mírný prostředek, ale kupodivu dost účinný.
Pokud to lze, tón hlasu by měl být přátelský, nebo aspoň neutrální. **Druzí
lidé budou raději naslouchat našim přáním, zvláště když jsou smyslu­
plná, než aby slyšeli o negativních pocitech, které v nás vyvolalo jejich
chování.** To může snadno vzbudit pocity viny a neschopnosti.
Někdy by nám docela pomohlo, kdyby druzí udělali něco, co potřebuje­
me, ale nemluvíme o tom. Buď nás to nenapadne, nebo to neumíme vhodně
vyjádřit. Více Či méně vědomě ale očekáváme, že se sami dovtípí. Když k tomu
nedojde, býváme zklamaní a podráždění. Takovým nedorozuměním se dá pře­
dejít právě tím, že o svých potřebách a přáních informujeme větami, které
začínají: _Potřebuji...; Očekávám...; Pomohlo by mi, kdyby..._ Když lidé tyto věty
používají, rozvíjí se tím vzájemná citlivost a porozumění. Máme vyzkoušeno,
že zejména po větě **_Pomohlo by mi, kdyby..._** se dějí skoro „malé zázraky".


```
III. Jsi fajn. Jen je třeba udělat.
Nabízíme vám, abyste si vzpomněli na několik situací z poslední doby,
kdy jste od druhých něco potřebovali nebo očekávali. Co jste řekli? A jaká byla
odezva? Nebo jste čekali, že druzí uhodnou, co si přejete? - Můžete si zkusit
zformulovat několik vět, kterými svému okolí v 1. osobě sdělíte, co potřebuje­
te nebo co by vám pomohlo, až se do podobné situace zase dostanete.
```
#### 4. Uděláš to tak... nebo tak...? Můžeš si vybrat.

#### Možnost volby

```
Vezmeš si tu Čepici na hlavu nebo do kapsy?
Můžeš to nádobí umýt nebo utřít.
Můžeš si udělat všechny úkoly najednou nebo po částech. Co raději?
Dáš se do toho luxování hned, nebo za čtvrt hodiny, až si trochu
odpočineš?
Půjdeš k tomu doktorovi sám, nebo chceš, abychom šli spolu?
Chceš být zkoušený v lavici nebo u tabule?
Můžeme si tu písemku napsat ve středu nebo v pátek. Čemu byste dali
přednost?
```
```
Dát na výběr je další komunikační dovednost, která splňuje kritérium
neohrožení a vyjadřuje partnerský vztah. Když dáváme na výběr, jako bychom
říkali: Považuji tě za kompetentní osobu, která je schopná se rozhodnout
a udělat, co je třeba. Většina rodičů i učitelů asi řekne, že to alespoň občas
dělá. Ne všechno, co se za výběr považuje, je však skutečným výběrem. Často
to bývají jen otázky: Budeš už večeřet? nebo nabídky: Chceš jablko? Chceš
pomoct? I nabídky mají v komunikaci místo. Podle okolností mohou mít ale
i svá rizika, zejména v tom, že moc nepřispívají k rozvoji životně důležité
dovednosti rozhodování. Pokud řekneme: Chceš s tím pomoct?, dítě, které je
vůči nám momentálně ve vzdoru či v nějak napjatých vztazích, spíš odpoví, že
ne, i kdyby pomoc potřebovalo. Dítě nesamostatné, závislé na autoritě, může
naopak odpovědět kladně, i kdyby to mohlo zvládnout samo.
```
```
Skutečný výběr spočívá ve vyjmenování dvou, případně i více
konkrétních možností. Teprve to podněcuje mentální procesy jako
je porovnávání, hodnocení, zvažování pro a proti.
```
V podstatě nezáleží na tom, zda dáváme na výběr oznamovací Či tázací
větou: _Můžeš si vybrat jahodový, borůvkový nebo oříškový jogurt._ Nebo: _Dáš si
jahodový, borůvkový nebo oříškový jogurt?_


Respektovat a být respektován

**Výběr „co"**
_Vezmeš si na svačinu jablko nebo banán?
Vezmeš si svetr nebo mikinu?_

**Výběr „kdy"**
_Můžeš mi zavolat buď hned po příchodu ze školy, nebo potom až ve tři
hodiny.
Zajdeš do čistírny pro tu bundu hned nebo cestou na trénink?_

Dítě při volbě musí zvažovat, zda dá přednost jedné cestě navíc, nebo
jestli mu bude víc vyhovovat nést vyčištěnou bundu s sebou až na trénink
s jinými věcmi, a pak ještě i zpět. Pokud si nejsme jisti, zda si tyto okolnosti
uvědomuje, můžeme výběr doplnit právě takovou informací.
Časový výběr může být i velmi krátký (teď nebo za pět minut), ale
musí to mít smysl, který je nutné dítěti sdělit, aby to necítilo jako manipulaci:
_Chystám se dát prádlo do pračky, přineseš mi svoje trička hned nebo do pěti
minut?_
Důležitou zásadou při výběru „kdy" je uvádět **konkrétní, nezpochyb­
nitelné časové údaje:** _Vrátíš mi tu knihu zítra nebo ve středu?_ Slůvka „potom",
„za chvilku" nebo „později" - to je spolehlivá cesta k „nikdy".

**Výběr pořadí**
_Nejdřív vyluxuješ a potom umyješ vanu, nebo obráceně?
Můžete udělat nejdřív cvičení A nebo B._

**Výběr „jak" nebo „čím"**
_Můžeš ten obrázek nakreslit pastelkami nebo voskovkami.
Napíšeš to rukou nebo na počítači?_

**Výběr „sám, nebo ve spolupráci"**
_Převlečeš ty peřiny sama, nebo to uděláme spolu?
Zkontroluješ ten text sama, nebo se dohodneš s některým spolužákem?_

```
Neměli bychom rozhodovat za druhé. Uděláš to sama, nebo s Maruš­
kou? není fér vůči Marušce, pokud jsme také jí nedali na výběr.
```
**Výběr „kolik"**
_Budeš cvičit na klavír dvacet nebo třicet minut?
Napíšeš pět nebo sedm vět?
Vezmeš si na svačinu jedno nebo dvě jablíčka?_


```
III. Jsi fajn. Jen je třeba udělat...
```
Z tohoto hlediska není tedy možný ani výběr ze dvou trestů - i kdyby
**5** tím dítě třeba souhlasilo, neměl by být přijatelný pro nás, pokud jsme si
vědomi závažných rizik trestů (pojednává o tom V kapitola).
Výběr musíme myslet vážně - to znamená, že když dítě zvolí některou
z nabízených možností, respektujeme to. To, co pro nás není přijatelné, nenabízíme!
Paní učitelka si stěžovala: _Dala jsem svým druhákům vybrat, jestli chtějí
lypočítat tři příklady nebo Čtyři. Všichni vypočítali jen tři. Tak jsem jim řekla,
že mě velmi zklamali._
Dát na výběr a pak obviňovat děti, že si vybraly „výhodnější" variantu,
může vést k tomu, že budou reagovat podrážděně _(Paní učitelka nakonec stej­
ně prosadí svou. Tak proč nám teda dává vybrat?)._ Jejich důvěra k tomu, kdo
jim dává vybrat, se oslabí. Děti pak mohou reagovat zdrženlivě nebo i odmíta­
vě na další pokusy o výběr nebo o zavedení jiných změn, ačkoliv by to pro ně
mohlo být přínosné.
Ve skutečnosti děti nejspíš jen testovaly, jestli to paní učitelka myslí
vážně - a žel, zjistily, že nikoli. Tam, kde to dospělí s výběrem myslí dooprav­
dy, děti často udělají mnohem víc, než by musely - **možnost výběru zvyšuje
vnitřní motivaci.**

```
Výběr nesmí být manipulací
Výběr používáme při výchově jednak v situacích oprávněných požadav­
ků (byla o nich řeč v předcházející kapitole), jednak jako postup, kterým se děti
učí velmi důležité dovednosti rozhodovat se. Ne všechno, co po dětech
i dospělých chceme, je oprávněný požadavek, někdy jsou to jen naše přání.
Věta: Pojedeme k babičce dnes nebo zítra? je v situaci, kdy dítě (nebo
manžel) nechce jet k babičce vůbec, manipulací, nikoliv konstruktivním výbě­
rem. (Situace se dá řešit s použitím jiných dovedností, například: Vidím, že se
ti k babičce moc nechce. Ale dlouho jsme tam nebyli a já bych ji ráda viděla.
```
Když dáváme na výběr množství, dolní hranice musí představovat mi­
nimum - menší množství není přijatelné. Kdyby dítě navrhovalo menší množ­
ství, použijeme informaci a zopakujeme nabídku volby: _Tato gramatická vazba
se vyskytuje v různých souvislostech, je třeba ji procvičit aspoň v pěti různých
větách. Můžeš napsat pět vět nebo víc - třeba sedm._

**Výběr musí být přijatelný pro obě strany**
_Buď si to hned uklidíš, nebo dostaneš pár facek! -_ To zni na první pohled
jako výběr, ale je to hrozba. Místo toho mohlo zaznít: _Pustíš se do toho úklidu
hned nebo po svačině? Sám nebo začneme spolu?_

```
Podstatou skutečného výběru je nabídka dvou nebo více možností
přijatelných pro obě strany.
```

```
Respektovat a být respektován
```
```
Za opravdovým výběrem je náš postoj respektu k druhému
člověku. Nejde o používání technik, které by vedly k tomu, aby druzí
nakonec udělali to, co chceme my!
```
```
Za vlastní návrhy cítíme větší zodpovědnost
Co když dítě navrhne něco jiného, než mu nabízíme? Odpověď je prostá
```
- pokud je tento návrh přijatelný, dáme mu přednost. Za vlastní návrh bude
dítě (stejně jako dospělý) cítit ještě větší zodpovědnost. K vlastním návrhům
můžeme děti přímo vybídnout:
_Pojedeme v neděli plavat nebo do lesa? - Můžete mít ještě další návrhy.
Chceš se nechat vyzkoušet v úterý nebo v pátek? Nebo máš ještě jiný
návrh, jak mě přesvědčíš, že to umíš?_

**V řadě situací můžeme nechat zcela na dětech, co si vyberou
z dostupné nabídky.** V těchto situacích používáme oznamovací věty, které
Často začínají slovem **„můžeš" (nebo jinými tvary slovesa „moci").**
_Můžeš si vybrat pohádku, kterou si přečteme.
Můžeš si tady z těch barev vybrat, které použiješ._
**Někdy stačí dát možnosti výběru dolní nebo horní množstevní
nebo časový limit a ostatní necháme na dětech:**
_Každá dvojice teď napíše aspoň pět vět, v nichž použije slovíčka, která
jsme se dnes naučili.
Můžeme koupit nějakou sladkost do dvaceti korun.
Máte teď asi tři minuty na to, abyste si_ **_mohu_** _pňpravit otázky k dnešnímu tématu._
Takovými nabídkami už přecházíme od možnosti volby k **širší spolu­
účasti dětí na rozhodování o věcech, které se jich týkají.** Tomuto tématu
se budeme více věnovat ještě v **6.** části této kapitoly.

_Jak to tedy vyřešíme? Co navrhuješ?_ Použité dovednosti: empatie, infor­
mace, já-výrok, výzva ke spoluúčasti.)
**Zvažování smysluplnosti** našich požadavků nám „hlídá", aby výběr
byl skutečně tím, čím má být - nabídkou **oboustranně** přijatelných alterna­
tiv. Smysluplné jsou takové požadavky, které nejsou v rozporu s našimi zá­
kladními lidskými potřebami ani vývojovými nebo specifickými potřebami.
Dítě například odmítá mléko. Manipulativní výběr by byl: _Chceš mléko nebo
kakao?_ Respektující výběr by zněl: _Chceš mléko, čaj nebo máš ještě jiný návrh?_
Smysluplnost požadavku, jak ji vidí dospělý, nemusí být zřejmá dítěti. V tom
případě by měla nejdřív zaznít informace, pak až výběr. Pokud v nějaké činnosti
nevidíme smysl, neinvestujeme do ní mnoho úsilí, byť bychom dostali na výběr.


III. Jsi fajn. Jen je třeba udĚlat...
**Výběr je dovednost pro každodenní použití**
Výběr můžeme používat v nesčetných situacích, kdy máme vůči dětem
nějaké oprávněné požadavky. **Není to výběr, zda něco udělat nebo neudě­
lat.** Požadavek je jasný, ale v jeho rámci poskytujeme dětem prostor, umožňu­
jeme jim rozhodování, dáváme najevo, že je považujeme za schopné a odpověd­
né. Výběr snižuje rozmrzelost z nepříjemné činnosti a pocitu donucení.
Výběr můžeme použít i v emočně náročnějších situacích, kdy hrozí
riziko úrazu či poškození věcí: _Můžete si s tím míčem jít hrát před dům nebo
můžete zůstat v obýváku a dělat něco klidnějšího._ (Namísto: _Okamžitě toho
nechte! Copak chcete něco rozbít!?)_
Někdy nám může vadit hluk, který děti dělají, anebo to, že dělají na
nevhodném místě činnost, proti níž bychom jinak nic nenamítali:
_Můžeš si dát tu hudbu do sluchátek nebo si ji pustit víc nahlas, až
odejdu na nákup._ (Namísto: _Já se z té tvé hudby zblázním! Hned to ztlum!)
Můžeš si vymalovávat omalovánky nebo připevníme tady na tu zeď papír
a můžeš si malovat na něj._ (Namísto: _Tys počmáral zeď? No počkej, až to uvidí
táta, ten ti dá, že to bude muset zamalovat!)_
Kromě toho můžeme dávat na výběr **kdykoliv, kdy je k tomu
v běžném životě příležitost:** _Chceš chleba nebo rohlík? Zahrajeme si Člověče
nezlob se nebo pexeso?_
**Umět se rozhodovat je životní dovednost - a každá dovednost
potřebuje procvičovat.**

**Když si dítě neumí vybrat**
Někdy děti, když dostanou na výběr, nereagují nebo odpoví, že neví,
nebo je jim to jedno. Většinou tak reagují menší děti. Může se stát, že prob­
lém je na naší straně - v tom, že výběr byl pro dítě příliš náročný nebo jsme
spolu s výběrem nedali informace potřebné pro rozhodování. Často je za tím
ale nedostatečně rozvinutá schopnost rozhodovat se u dětí, které jsou zvyklé
hlavně na pokyny či příkazy. Bez rozhodování se ale v životě neobejdeme.
**Děti se potřebují naučit přemýšlet o výhodách a nevýhodách své volby
a jejích důsledcích.**
Pokud se dítě neumí rozhodnout, je možné reagovat empaticky: _Někdy
je docela těžké rozhodnout se, čemu dát přednost._ A chvíli počkat.
Pokud je i nadále bezradné, můžeme poukázat na výhody a nevýhody
jednotlivých možností: _Když si ty úkoly uděláš hned, nebudeš na to už potom
muset myslet. Na druhé straně, když si člověk trochu odpočine, jde mu práce
většinou rychleji. Čemu dáš přednost?_
Můžeme navrhnout odklad rozhodnutí: _Možná, že si to chceš ještě roz­
myslet. Můžeš mi za pár minut přijít říct, jak jsi se rozhodl._


Respektovat a být respektován

```
7(1
```
Pokud ani to nezabere, můžeme stručně říct, co bychom v té situaci
udělali my a proč: _Já se snažím věci moc neodkládat, aby se mi nehromadily.
Někdy se mi taky nechce, ale když to pak udělám, mám z toho dobrý pocit._
A necháme to na dítěti. Pozor, abychom nesklouzli k poučování a nepředhazo-
vali sami sebe jako vzor.

Některé z těchto postupů použila paní učitelka v následující situaci, kdy dítě zapo­
mnělo domácí úkol.
Učitelka: _Chceš ten úkol napsat hned po vyučování, nebo ho přinést zítra?_
Dítě: _Já nevím._
**U:** _Tak si vezmeme kalendář. Dnes je úterý. Můžeš tu zůstat hned po vyučování?_
D.: _Ne, já mám odpoledne logopedii._
U.: _A budeš mít čas ten úkol napsat ještě po logopedii?_
D.: _No, to moc ne._
U: _Další den je středa. Máš něco ve středu?_
D.: _Ne. Ve středu nic nemám._
U.: _Napíšeš ten úkol ve středu a ve čtvrtek mi ho přineseš nebo máš ještě jiný návrh?_
D.: _Přinesu ho ve čtvrtek._
U.: Jsme _domluveni. Já si tady do kalendáře napíšu, Že ve čtvrtek ten úkol přineseš._
Dítě úkol opravdu doneslo.

Jestli se vám zdá, že je to **časově náročnější,** máte pravdu. Dát
příkaz _(Přineseš to zítra!),_ případně vyhrůžku _(Jestli to do zítřka nebude, dám
ti pětku!),_ zabere **pro tu chvíli** míň času a dítě možná úkol skutečně přinese.
Anebo také ne, a učitelka pak bude muset věnovat na řešení problému další
čas. Popsaný postup je ale hlavně **investicí do budoucna,** protože rozvíjí
dovednosti dítěte a posiluje jeho **sebeobraz schopného a odpovědného
člověka.** Ubývá zbytečných problémů a konfliktů, a to nakonec ušetří čas
i energii lidem v jeho okolí.
_Starší děti jsou už pohodlné..._ Tento povzdech jsme slyšeli dost často.
Mladší děti považují téměř za poctu, že se mohou rozhodovat, starší, pokud
tuto možnost zatím moc neměly, se mohou cítit nejisté. Je to najednou namá­
havé, také to po všech zkušenostech mohou považovat za další způsob, jak je
dospělí chtějí „dostat". Někdy novou situaci testují.
Dítě: _Opravdu si tu polévku nemusím vzít?_
Matka: _Jistě. Řekla jsem, že k večeři je polévka nebo si můžeš namazat
chleba._
Dítě: _Tak já si ji teda vezmu._

```
Nedejme se odradit, jestliže děti nereagují pozitivně hned od
začátku.
```

```
III. Jsi fajn. Jen je třeba udělat...
```
```
"7 1
```
**Výběr ve škole zlepšuje motivaci i klima**
Pokud jste učiteli ve škole, kde se doposud učí spíše tradičně, pak
používání výběru ve výuce pro vás může být jedním z kroků ke zlepšení
motivace dětí ke školní práci a atmosféry třídy. Doporučujeme sepsat si všech­
ny možné příležitosti, kdy lze dát dětem na výběr. Například: zápis učiva
samostatně nebo ve dvojici, možnost volby domácího úkolu (varianta A, B, C),
možnost volby při zkoušení (ústně nebo písemně, zítra nebo v...), volba zveřej­
nění práce (ano - ne), volba ze dvou básniček, volba malířské techniky atd.
Když jsme v rámci dlouhodobějších kurzů pro učitele dělali seznamy, co všechno
lze dát dětem ve třídě a ve škole na výběr, bylo toho nakonec na několik stran.
Je možné udělat si takový seznam společně s několika dalšími kolegy ve škole.
Zpočátku dávat na výběr alespoň dvakrát - třikrát za hodinu, později častěji.

V jedné třídě začala paní učitelka pravidelně dávat dětem na výběr. Občas zařadila
i výběr učiva různé obtížnosti. Děti si ze začátku vybrat neuměly a slabší děti si vybíraly těžké
příklady, které nezvládaly. Vyřešilo se to tím, že děti dostaly možnost vybrat si **konzultanta**
(z dětí, které se jako konzultanti přihlásily). Tím se také posílila dovednost spolupráce
a celkově se zvýšila aktivita všech dětí. Děti se neobracely s každou maličkosti na učitelku, ale
mnohem více na spolužáky. Také pochopení látky bylo lepší (je to dost častá zkušenost, že
vrstevníci dovedou někdy podat vysvětlení přijatelnějším způsobem než dospělý).

**Výběr ve skupině má rizika**
To, co jsme doposud uvedli, se týkalo výběru, který dáváme jednotli­
vým dětem. Někdy ale nastanou situace, kdy chceme dát na výběr skupině
dětí (škola, zájmové činnosti, letní tábory.,.). Zde je to věc ošemetné - naše
vstřícnost může vést nakonec ke sporům. Doporučujeme s dětmi toto téma
prodiskutovat: Jak je možné dohodnout se, když ve skupině nepanuje jednot-
ný názor? Často používanou, nikoli však ideální metodou je hlasování - zůstá­
vá po něm zklamání, někdy se může vyskytnout nátlak, jak má kdo hlasovat,
nebo obviňování, když neprošel návrh jedné ze stran. Je užitečné dopředu se
dohodnout, jak takové situace řešit. Jednou z dobrých možností je náhodný
výběr (losování, hodit mincí...). Děti jej přijímají lépe, než když rozhodne
většina nebo autorita.

```
Možnost vybrat si a rozhodovat se je poclmínkou převzetí zodpovědnosti
Jedna maminka si na semináři povzdychla: Jsou mu teprve čtyři roky
a už si chce dělat věci po svém. Mít na věci vliv posiluje pocit jistoty
a bezpečí, dělat si věci po svém patří mezi základní lidské potřeby. Lidé,
kterým je všechno jedno, kteří udělají jen to, co se jim řekne, nebývají pro
ostatní velkým přínosem. Lidé, kteří mají sklon rozhodovat za někoho, nést
zodpovědnost za druhé, se ochuzují o jejich podněty a iniciativu. Ani jedno ani
druhé nepřispívá k efektivitě práce, nevytváří hodnotné lidské vztahy.
```

Respektovat a být respektován

Mnoho dospělých má obavu, že když dětem dovolí vybírat si, přeroste
to únosnou mez. Možnost volby není bezbřehá. Jsou oblasti, kde jsou požadav­
ky dány striktně (škola začíná v 8 hodin), kde normy či pravidla volbu ne­
umožňují (žádné rvačky, žádná sprostá slova). U oprávněných požadavků se
volba netýká toho, zda něco udělat či neudělat. **Dát na výběr v rámci „udě­
lat" je však základním předpokladem rozvíjení zodpovědnosti. Je to
také výrazem respektu k dítěti, který pomáhá budovat dobré vzájem­
né vztahy.**

Na závěr této části o možnosti vybrat si připojujeme několik zajíma­
vých souvislostí, které jsme našli v literatuře,
Bernie Siegel ve své knize „Láska, medicína a zázraky" zmiňuje dva výzkumy na
nemocných dětech. Jedné skupině dětí s popáleninami umožnili spolurozhodovat o výměně
obvazů. Druhá skupina tuto možnost neměla, jinak byla ošetřována stejně. Zjistilo se, že děti
v první skupině potřebovaly méně léků a vyskytovalo se u nich méně komplikací. Podobný
experiment proběhl u astmatických dětí. Ty dostaly informace o lécích, které užívaly při
záchvatech, a mohly samy rozhodnout o okamžiku, kdy si je vezmou. Tyto děti vynechaly
méně dní ve škole a četnost zásahů na pohotovosti se snížila v průměru z jedné návštěvy za
měsíc na jednu za půl roku.

Námět, který popsal v jednom článku Dr. Friman, možná pomůže ně­
kterým rodičům vyřešit problémy s večerním usínáním děti.
Rodičům doporučuje, aby se dohodli s dítětem na jednom „výletu" z postýlky. Je na
dítěti, kdy si toto právo vybere. Ze zkušenosti dodává, že některé děti si ho nakonec nevybíra­
ly vůbec a situace s usínáním se zklidnila.

**Cvičeni 3**
Následující požadavky je možné sdělit dětem formou výběru. Umožnit
výběr znamená vyjmenovat alespoň dvě přijatelné možnosti. Ukázky možných
reakcí s použitím výběru najdete na konci této kapitoly.
_Chyť se mne za ruku!
Jdi se vykoupat!
Musíš jíst! Sněz aspoň půlku!
Nachystej si věci do školy.
Nesmíš malovat po zdi!
Já ti s tím úklidem pomůžu!
Hned se naučíš ta slovíčka. Do té doby ani na krok._


```
III. Jsi fajn. Jen je třeba udělat.
```
#### 5. Jirko,...!

#### Dvě slova

```
Terezko, přezůvky!
Marku, zuby!
Lenko, tabule!
Pavle, strana 32!
```
Každý z nás si asi vybavuje z dětství „ty řeči", které dospělí nadělali
kolem našich chyb a nesprávného chování, a hlavně, jak jsme to neměli rádi.
Čím rychleji se nějaká nesrovnalost vyřeší, tím lépe pro vztahy obou stran.
Dá se říct, že pokud máme chuť proslovit celý odstavec (někteří dospě­
lí se tak rádi poslouchají!), můžeme to zkrátit na jednu větu. Pokud máme
chuť říct jednu větu, tak je často možné místo toho říci jedno slovo. Vlastně
dvě. **Tím prvním by mělo být oslovení, které pomáhá zabránit příkré­
mu či rozkazovačnému tónu.**
Dovednost **„dvě slova"** je asi jednou z nejvíc rozšířených efektivních
komunikačních dovedností. **Šetří čas, šetří nervy.**

Důležité je používat dvě slova v situaci, kdy je naprosto jasné, o co jde.
_Evo, ruce,_ řekneme dceři, když vidíme, že po použití WC nezamířila do kou­
pelny. _Filípku, nos,_ řekne paní učitelka v mateřské škole, když před tím už
použila popis a výběr: _Filípku, vidím, že máš plný nosík. Vysmrkáš se sám,
nebo ti s tím mám pomoct?_
Dvěma slovy dáváme najevo partnerský vztah - nevyvyšujeme se, ne­
káráme, nevyčítáme, jen věcně nebo přátelsky upozorňujeme na to, co je třeba
udělat. Jako bychom říkali: Já vím, že to víš, považuji tě za zodpovědného,
kompetentního člověka a vycházíme spolu velice dobře - jen je tady ten
problém s... Věřím, že když se o něm zmíním, uděláš, co je potřeba.

**Někdy stačí jen pohled, gesto**
Někdy se dostáváme do situace, kdy se dítě chová nevhodně ve skupi­
ně svých kamarádů, často proto, že se před nimi „vytahuje". Nechceme to
přejít bez povšimnutí, nechceme ale ani nápadněji zasahovat před druhými
dětmi. Můžeme se k tomu vrátit později, teď však potřebujeme na nevhodné
chování upozornit a zastavit je. (Máme na mysli třeba šaškování, předvádění
se, používání méně vhodných výrazů, nikoliv urážky, rvačky a jiné projevy
agrese, kde zasáhnout musíme). Upřený pohled a nesouhlasný výraz ve tváři,
nepatrné zavrtění hlavou nebo jiné nesouhlasné gesto je v té chvíli postačují­
cím signálem.


Respektovat a být respektován

**Někdy je potřeba vyjádřit kategorický nesouhlas**
Jsou situace, kdy je chování dítěte v rozporu se základními požadavky
a pravidly mezilidských vztahů - dítě fyzicky napadá druhé dítě, nadává,
vysmívá se, lže, svaluje vinu na druhé... Místo obviňování, křiku, vyhrožování
a dalších neefektivních způsobů je na místě kategorické vyjádření nepřijatel­
nosti takového chování: _Žádné rvačky! Žádné nadávky! Žádné lhaní! Žádné
výmluvy!_ **Mluvíme jen o pozorovatelném chování, vyhýbáme se hodno­
cení osoby!** Následuje užití dalších dovedností a postupů, které najdete v VI.
kapitole o alternativách k trestání.

#### 6. Co 8 tím uděláme? A co si o tom myslíš ty?

#### Prostor pro spoluúčast a aktivitu děti

```
Slíbil jsem vám, že pojedeme na výlet, ale nepodařilo se mi opravit auto
a je už docela pozdě. Co teď navrhujete?
Milane, myslím, že Terezku opravdu bolí, jak jsi ji uhodil. Co myslíš, že
by se s tím dalo dělat?
Jani, před domem zůstalo tvoje kolo a už se stmívá. Co ty na to?
Michale, máš to mezi dvojkou a trojkou. Co s tím uděláme?
Vidím, že jsi z toho docela bez nálady. Co by ti pomohlo?
```
```
II. kapitolu o neefektivních způsobech komunikace jsme zakončili pře­
hledem, proč jsou tyto způsoby neúčinné. A mohli bychom doplnit - současně
únavné až vyčerpávající. Jedním ze společných rysů většiny z nich je přemíra
aktivity a energie na straně dospělého a pasivita dítěte. Je něco v nepořádku?
```
- Je to většinou dospělý, kdo vymýšlí, jak z toho ven. Jak trefně poznamenala
jedna maminka, profesí učitelka: _Uvědomila jsem si, že jsem „řešitelka". Mám
utkvělou představu, že je to jen a jen na mně, abych vybrala pro děti - svoje
i ve škole - to nejlepší. Vůbec je k tomu nepustím..._

```
Rozhodování za druhé je podstatným znakem mocenského pří­
stupu - a je vedlejší, zda se rozhoduje ve prospěch Či neprospěch toho, „kdo
do toho nemá co mluvit".
Jsme si vědomi, že konečná rozhodnutí v důležitých věcech, včetně
souhlasu s tím, co navrhuje dítě, jsou záležitostí dospělého. Vyplývá to i ze
zákona, který stanovuje odpovědnost rodičů a učitelů za děti. To, o čem je teď
řeč, je spoluúčast dětí na rozhodování o věcech, které se jich týkají -
od maličkostí až po závažnější rozhodnutí.
```

```
III. Jsi fajn. Jen je třeba udělat..
```
Dát prostor pro větší aktivitu dětí a jejich spoluúčast na rozhodování
představuje už **souhrnnější postup,** nikoliv pouhou komunikační dovednost,
jako je popis, informace, výběr či dvě slova.
Zde je několik možností, jak to uskutečňovat.

**Co s tím uděláš (uděláme)? Co navrhuješ (navrhujete)?**
O spojení popisu nebo informace a otázek tohoto typu jsme se zmínili
již dříve. Tyto otázky a jejich varianty se mohou použít v situacích, kdy se dítě
zachovalo nevhodně, nebo v situacích, kdy se plánuje něco, co se týká také
dítěte (nebo více dětí - zejména ve škole). Vyjadřujeme tím partnerský vztah,
sdělujeme, že nechceme řešit problém mocensky a že považujeme druhou
stranu za kompetentní. Dáváme prostor pro rozvoj myšlení i tvořivosti. Jde už
o kombinace dovedností.
Můžeme začít popisem: _Venku docela dost prší._
Pokračovat informací: _Já vím, že jsme si říkali, že se projedeme na kole._
Přibrání ke spoluúčasti: _Tak co s tím?_
**Pokud dítě odpoví, že neví, není to ještě důvod k tomu, aby­
chom problém vyřešili a rozhodli my dospělí.**
Můžeme dát výběrem čas na rozmyšlenou: _Poradíme se o tom hned
nebo budeme chvilku přemýšlet, co by se dalo podniknout jiného, a sejdeme se
za pět minut v obýváku?_
Nebo opět formou výběru navrhnout alternativy: _Můžeme si zahrát
šachy nebo kris-kros nebo přilepit na zeď ty obrázky koní. Máš ještě jiný nápad?_
Dospělí, kteří si zvykli přibírat děti k rozhodování, ptát se na jejich
návrhy, hovoří o velké úlevě. Děti kolikrát přijdou s návrhy, které nás nena­
padnou, ale i když nevymyslí nic jiného než dospělí, situace většinou přejde
bez negativních emocí či dokonce konfliktu.
Dlouhodobým ziskem je návyk aktivně řešit situace, pocit kompetent-
nosti, dobrá sebeúcta a přebírání zodpovědnosti.

```
Zeptat se dětí, co v problematické situaci navrhují, jim modeluje
velmi efektivní chování pro celý život: nebýt s problémy sám, oprav­
du se řídit oním běžným úslovím, že „víc hlav víc ví".
```
```
Učitelka na druhém stupni vyprávěla, jak se při inspekci dostala do situace, kdy tři
děti neměly pomůcky potřebné k práci: V té chvíli jsem byla celá zpocená a horečně jsem
přemýšlela, co udělám, co kdo komu půjčí nebo kdo bude pracovat ve dvojici a kdo ve trojici.
Pak jsem si vzpomněla, jak nám lektoři na semináři opakovaně říkali: „Když nevíme, zeptejme
se děti". Udělala jsem to, a tím jsem se docela elegantně z té prekérní situace dostala. Inspektor
tento přistup dokonce ocenil.
```
```
Bylo krátce před Vánocemi. Děti byly nedočkavé, podrážděné, propukaly drobné šarváť
ky. Matka se zeptala dětí: Co by vám pomohlo, abyste byly klidnější a spokojenější? Odpověděly,
```
```
7S
```

Respektovat a být respektován

že by chtěly strojit stromeček už čtyři dny před Štědrým dnem. Rodiče tento návrh přijali
a Vánoce byly opravdu klidnější.

Někoho možná napadne, že to budou chtít každý rok. Možná ano,
možná ne. Zde jsou ve hře naše priority. Co je důležitější: dodržovat společen­
ský rituál, nebo mít doma pohodu?

**Návrh jako další alternativa k pokynům a radám**
Jsou situace, kdy je dítě v nějaké situaci bezradné - nic ho nenapadá
a také to není situace, kdy bychom mohli zareagovat výběrem. Pokud máme
nějaký nápad, můžeme ho dítěti předestřít větami, které začínají slovy: **_Mož­
ná bys..., Zvaž, jestli..., Třeba by se..._** Takto formulované návrhy nechá­
vají dostatečný prostor pro rozhodování dítěte, je na něm, co s návrhem
udělá. Pokud náš návrh nevyužije a ukáže se to později jako nesprávné roz­
hodnutí, nebudeme mu to připomínat - zkušenost s důsledkem vlastních
rozhodnutí je velice účinným učením.

**Otázkový „ping-pong"**
_A co už o tom víš?
Jak si představuješ ty, že to funguje?
To je zajímavá otázka. Co si o tom myslíš ty?_

Mnoho dospělých si klade téměř za povinnost zevrubně odpovědět na
každou dětskou otázku. Čím komplexnější odpovědi jsme schopni, tím lepší
máme ze sebe pocit, jací jsme dobří a zodpovědní vychovatelé. Děti to ale cítí
jinak, jak dokládá vzpomínka jednoho tatínka: _Když jsem se otce na něco
zeptal, řekl mi, abych se posadil, že mi to vysvětlí. Následoval dlouhý monolog.
Tak jsem se radši přestal ptát._ Taková vzpomínka není zřejmě ojedinělá.
Místo abychom „okupovali" komunikační pole svou přednáškou, po­
skytneme prostor dítěti tím, že mu jeho otázku „pinkneme" zpět. Učí se tak
formulovat své názory, má příležitost hovořit o tom, co samo považuje v dané
věci za důležité, dostává prostor pro přemýšlení, nacházení spojitostí. Použí­
vání této dovednosti nám velmi přiblíží úroveň uvažování dítěte, často odkry­
je překvapující obavy a úzkosti, umožní zkorigovat mylné informace. Když
začali účastníci našich seminářů tuto dovednost používat, s překvapením až
úžasem referovali o tom, co všechno už děti vědí.
Někdy děti, zejména mladší, kladou otázky, na které evidentně odpověď
znají. Dost často to bývá pokus o navázání komunikace s dospělým. Děti mají
zkušenost, že dospělí většinou na jejich otázky odpovídají, a tak zahájí konverza­
ci banální otázkou. Pokud dospělý pouze odpoví, nesnaží se navázat s dítětem
dialog, a takové situace se opakují, děti mohou sáhnout po jiných způsobech, jak
upoutat jeho pozornost. Tyto způsoby pak dospělí často označují jako „zlobení".


```
III. Jsi fajn. Jen je třeba udělat.
```
_Proč « dávají lidi ty tašky sem?_ ptala se asi sedmiletá holčička, když Čekala s maminkou
v řadě na nástup do autobusu a viděla, jak si cestující ukládají tašky do zavazadlového prosto­
ru. Maminka trpělivě vysvětlila. Holčička zcela nepochybně neposlouchala. _Mami, a proč je ten
autobus špinavý?_ položila další otázku, ačkoliv pršelo a bylo hodně blátivo. Holčička položila
ještě pár obdobných otázek. Kdyby maminka „pinkla" otázku zpět, mohl se z toho rozvinout
zajímavý rozhovor.

```
Šetřit otázkami
O rizicích otázek už v této kapitole byla řeč. Vracíme se k nim ještě
v souvislosti s vytvářením prostoru pro aktivitu dětí. Mnoho dospělých se
domnívá, že vyptáváním dávají najevo zájem a také získají přehled o tom, kde
se jejich děti pohybují, s kým se přátelí, jak prožívají školu... Možná bude
stačit vzpomínka na situace z vlastního dětství, kdy jsme neochotně, často
jednoslabičně a vyhýbavě, odpovídali na gejzír rodičovských otázek, které se
na nás snesly po našem příchodu z výletu nebo z oslavy narozenin kamaráda
nebo kamarádky.
Zájem se dá projevit i jinak než otázkami. Například: To víš, že
jsem zvědavá, jak jste se měli na té exkurzi. Až budeš chtít mi o tom povědět,
ráda si to vyslechnu - budu v kuchyni. Tato věta vyjadřuje zájem, ale současně
respektuje dítě.
Zásada „mluvit méně" dobré komunikaci prospívá, pokud současně
umíme naslouchat a dát najevo svůj zájem. „Nevyptávat se" nemusí zname­
nat, že vůbec nic neříkáme. Od účastníků našich kurzů občas slýcháváme, že
se už nechtějí vyptávat, ale ještě neumějí dát svůj zájem najevo jinak - a tak
mlčí. Situace se pak obrací - a vyptávat se začnou jejich blízcí: Mami, není ti
něco? Nebo: Ty se na mě zlobíš? - Proč? - No, že se neptáš...
Když jedna maminka zanechala vyptávání a naučila se dát svůj zájem
o druhé najevo jinak než otázkami, shrnula výsledek slovy: Od té doby, co se
neptám, se víc dovídám.
```
#### 7. Cesty nebývají vždy rovné

```
Zdá se to krásné, možná máte chuť to hned vyzkoušet. Ale... Už cvičení
zařazená v průběhu kapitoly možná ukázala, že jste si potřebovali něco pře­
číst znova. Pak to začnete zkoušet - a ono to ne vždy dopadne tak ideálně, jak
je popisováno v příkladech.
```
```
Ze začátku bychom měli zkoušet zejména popis, podávání informací
a výběr v obyčejných situacích, kdy celkem o nic nejde nebo kdy je
možné mluvit o tom, co je v pořádku. Tak jako příliš hlučné prostředí může
poškodit sluch a způsobit, že hůře rozlišujeme slabé zvuky, tak i komunikace,
v níž převažují neefektivní způsoby, otupí citlivost vůči jemnějším nástrojům.
```

```
Respektovat a být respektován
```
- popis + informace
    - popis + spoluúčast (Co s tím uděláme?); v případě, že dítě řekne
       „nevím", tak výběr
    - informace + vyjádření očekávání
    - informace + výběr

Tím, že začneme používat efektivní dovednosti, se bude rozvíjet naše vlast
ní schopnost rozlišovat - a postupně se to začnou učit i děti. Nové dovedností
budou časem fungovat i v náročnějších situacích, předpokladem ale je, že **děti se
používáním těchto komunikačních nástrojů v khdnějších situacích sta­
nou citlivější i na jemnější podněty,** než jsou pokyny, zákazy, výhrůžky...
Menší děti nemusí brát ze začátku popis jako výzvu, aby něco udělaly.
Když je popis neadresný _(Hračky zůstaly na zemi),_ může jej dítě sice vyslech­
nout, ale vlastně neví, že po něm něco žádáme. Zejména když dosud slyšelo
především: _Ukliď si ty hračky!_ Pomáhá **oslovení jménem:** _Jirko, Evičko, hračky
zůstaly na zemi._ Když se ani potom nic neděje, **můžeme žádat po dětech
převzetí iniciativy otázkami typu:** **_Tak co s tím uděláš/uděláte?_** Případ­
ně použít informace a výběr či vyjádřit svá přání a očekávání.
Starším dětem je jasné, co jim chceme popisem nebo informací sdělit,
mohou ale rozehrávat různé „hry", aby zjistily, zda tento přístup myslíme
vážně. Dá se říct, že **jejich nedůvěra bude přímo úměrná tomu, v jaké
míře se dosud setkávaly s neefektivními způsoby,** a tomu, do jaké míry
už se dostaly s dospělými „na válečnou stezku". Na první pokusy o novou
formu komunikace si mohou pomyslet něco jako: _Co to na mě zkouší? Sice to
vypadá docela dobře, ale určitě v tom bude nějaká finta, jak mě dostat. Raději
počkám, co se z toho vyklube. -_ A tak se můžeme dočkat toho, že vynaložíme
nemalé úsilí, abychom to „řekli správně" - a vůbec nic se neděje. Anebo děti
testují, jak vážně to myslíme, různými provokacemi.
Jedna maminka vyprávěla o situaci, kdy vůči dceři použila popis: _Vidím, ze přes
zábradlí na schodišti je přehozená tvoje bunda._
Dcera: _Buď ráda, že máš tak dobrý zrak._
Matka se nedala strhnout k boji o moc, dokonce projevila smysl pro humor, a pokra­
čovala: _To si můžeš být jista, že jsem ráda. Ale co uděláš_ s _tou bundou?_
Dcera už bez dalších provokací šla a bundu sklidila.
Pokud se nenecháme takovými provokacemi „vytočit" a dokážeme ně­
které situace zavánějící střetem dokonce obrátit v humor, je to dobrá cesta
k tomu, že dětí novým přístupům uvěří a dostaví se oba žádoucí důsledky -
děti budou dělat to, co je správné, a naše vztahy s nimi se budou zlepšovat.

```
Účinek dovedností se zvyšuje, když je kombinujeme
Efektivních způsobů komunikace je méně než těch neefektivních. Mů­
žeme se je učit používat postupně nebo je rovnou kombinovat. Nejčastější
kombinace jsou tyto:
```

```
III. Jsi fajn. Jen je třeba udělat..
```
**Nejde jen o to, aby se dítě zachovalo správně**
Zde je příklad kombinace dovedností, který na první pohled nevedl
k pozitivnímu výsledku.
Dítě nedbale napsalo úkol.
Rodič: _Tohle nemůžu přečíst._ (Popis.)
Dítě: _Ale já to přečtu._
R: _Možná i paní učitelka bude mít problémy to přečíst._ (Informace.)
D: _Hm._
R: _Když to nepřečte, nebude vědět, jestli to máš správně. Tak co s tím
uděláme?_ (Informace, spoluúčast.)
Dítě mlčí.
R: _Možná by se to mohlo přepsat._ (Informace, návrh.)
D: _Na to teda vůbec nemám náladu._
R: _Asi jsi s tím už nepočítal._ (Empatie.) _Myslíš, že bys to mohl přepsat
celé nebo aspoň tady ty dvě věty?_ Nebo: _Zkusil bys to sám, nebo to mám dělat
s tebou? Ted' hned nebo až si chvilku odpočineš?_ (Výběr - podle našich zkuše­
ností dává velkou šanci, že se problém vyřeší.) Ale může nastat i varianta:
D: _Nechci to přepsat vůbec!_
R: _Dobrá, je to tvoje rozhodnutí._ (Informace - žádné vyhrožování či
obviňování z lenosti.)

```
Někdy se stane, že použijeme „správné" komunikační dovednosti,
a jako by to přesto nevedlo k cíli. Pokud nejde o život a o zdraví, můžeme na
dítě nechat dopadnout přirozené důsledky jeho konání - ty jsou totiž význam­
ným činitelem v budování jeho zodpovědnosti (více o tom v VI. kapitole
o alternativách k trestům). Zisky jsou v zážitku respektující komunika­
ce, v zachování dobrých vztahů, v poučení z důsledků vlastního roz­
hodnutí, po nichž dítě možná samo přijde na to, že je dobré zvažovat názory
druhých.
Další informace a doporučení k osvojování těchto dovedností najdete
ve XIV. kapitole.
```
#### 8. Tři oblasti výchovy, o které se musíme starat současně

Teď, když jsme se seznámili s konkrétními dovednostmi, nastíníme
ještě některé další souvislosti a argumenty, proč jsou efektivní, proč stojí za
to věnovat čas a úsilí jejich osvojení.
John Adair v knize „Budování efektivních týmů" uvádí, že pokud má
nějaký tým dobře pracovat, musí se starat o tři základní oblasti:


Respektovat a být respektován

**1. o plnění úkolů (cílů)
2. o uspokojování potřeb jednotlivých členů týmu
3. o dobré fungování celé skupiny**

Velkým přínosem tohoto modelu je, že upozorňuje na **nutnost starat
se o všechny tři oblasti současně a se stejnou péčí.** Upřednostnění které­
koliv z nich na úkor dalších dvou vede **k** neúspěchu týmu!
Tento pohled propojenosti a vzájemné závislosti jednotlivých oblastí je
užitečný i ve výchově a vzdělávání dětí. Jen si trochu upravíme náplň jednot
livých oblastí.
První oblast - **úkol** - představuje ve výchově různé **činnosti a chová­
ní, které od dětí vyžadujeme** (dodržovat hygienu, držet své věci v pořádku,
plnit sliby, chovat se slušně...) s cílem naučit je to pro celý jejich další život.
Druhé oblast, která je v teorii týmů zaměřena na potřeby jednotlivce,
může být ve výchově nazvána **rozvoj osobnosti dítěte** (vytváření sebeúcty,
sebedůvěry, využití vrozených dispozic, emoční vyzrávání, zvnitřnění hod­
not...).
Třetí oblast, dobré fungování skupiny, lze asi celkem výstižně pojmeno­
vat jako **péče o vztahy** mezi dospělými a dětmi.

**Když se zaměříme na jednu oblast a zapomínáme na další**
Jestliže nám jde hlavně o to, aby dítě plnilo, co po něm požadujeme
(zaměření na „úkol"), a je nám celkem jedno, jak toho dosáhneme, může se
nám to z dlouhodobějšího hlediska docela vymstít. Dítě třeba bude plnit naše
pokyny a příkazy, bude dělat věci, které po něm chceme. **Důsledkem poky­
nů a příkazů, vyčítání... ale bude také to, že bude mít nízkou sebe­
důvěru, bude nesamostatné, nebo bude mít problémy s potlačovanými
emocemi. Jeho vztah k nám bude odtažitý, promísený se strachem**

```
péče o vztahy
```
**nebo tajeným vztekem.**

```
činnosti a chování rozvoj osobnosti
```

```
III. Jsi fajn. Jen je třeba udělat...
```
```
Efektivita dovedností, které nabízíme v této kapitole, spočívá
v tom, že pomáhají naplňovat všechny tři oblasti výchovy, o které
se musíme starat:
```
**1. Učit děti důležitým dovednostem a návykům pro život,** které
by používaly na základě vlastní, vnitřní motivace. Cestou k tomu je vznášet
požadavky na činnost i chování dětí, žádat po nich plnění nejrůznějších úkolů
každodenního života.
**2. Rozvíjet jejich osobnost** tak, aby získaly dobrou sebeúctu - před­
stavu o sobě jako o dobrém, schopném a zodpovědném člověku. Aby měly
možnost bohatě prožívat emoce a učily se je zvládat, postupně si zvnitřnily
všeobecně přijímané hodnoty a morální normy a vytvářely si prosociální po­
stoje k druhým lidem.
**3. Být současně s dětmi v dobrých vztazích** - vztazích otevřených,
založených na vzájemné důvěře a vzájemném respektu. Tím jim pomáháme
vytvářet pozitivní model vztahů pro jejich další život.

```
Z obrázku vidíme, že zanedbávané oblasti vlastně „ukrajují" i z úspěš­
ného naplnění toho, na co se jednostranně zaměřujeme.
```
Neprospívá ani nadměrné zaměření na dobré, vřelé vztahy, které jde
na úkor dalších dvou složek. To jsou případy, kdy se na dítě neklade moc
požadavků, aby nedošlo ke konfliktům. Takový přístup přináší riziko, že se
u něj nerozvine řada dovedností, nenaučí se čelit životním nárokům, může
setrvávat v nepřiměřené emoční závislosti na rodičích, nezíská dostatek sebe­
důvěry, může být emočně nevyrovnané.
Také představa, že nejdůležitější je rozvíjet osobnost dítěte, především
jeho schopnosti a dovednosti _(Ať se hlavně učí, chodí na jazyky, na klavír...),_
a proto se ani nevyžaduje například jeho podíl na úkolech v domácnosti, má
svá rizika. Dítě může získat pocit, že naše štěstí je závislé na jeho úspěších,
a dospělí jsou vlastně za jeho úspěchy zodpovědní. Takové jednostranné zamě­
ření přináší rizika v oblasti vývoje sociálních, morálních a volních stránek
osobnosti (sobeckost, arogance, nedostatek empatie a sociálních dovedností).


Respektovat a být respektován

```
S2
```
**Cvičení - ukázky možných reakcí**

**Cvičení** 1 **(str. 57)**
Alternativy s použitím popisu:
_Vana zůstala neumytá.
(Tvé) ponožky jsou na křesle.
Slyším nepěkná slova.
Je to nečitelné.
Vidím, Že máš hodně špinavé ruce, i na obličeji jsou šmouhy.
Tabule je popsaná._ Nebo: _Na tabuli zůstal zápis z minulé hodiny.
Na zemi kolem křeslu jsou drobky.
Ten svetr je hodně špinavý.
(Vidím, že) ta tužka není ořezaná.
Mluvíte hodně hlasitě!
Dnes jsem tě neviděla psát úkoly...
Máš na sobě ještě oblečení ze školy.
Vidím, že neseš svačinu ze školy zpátky._

```
Cvičení 2 (str. 63)
Alternativy s použitím informace:
Když se nám něco nelíbí, můžeme to druhému říct.
Když se nechá špinavé nádobí zaschnout, dá to pak mnohem více práce.
Když se nechají dveře do špižírny otevřené, zvýší se tam teplota a potraviny se
rychleji kazí.
Dohodli jsme se, že půjdeš v osm spát. Je půl osmé a ještě ti zbývá koupání.
Kmen toho stromu nemá moc výstupků. Lézt na něj je docela nebezpečné.
```
**Cvičení 3 (str. 72)**
Alternativy s použitím výběru:
_Chytneš se mne za pravou nebo za levou ruku?
Vykoupeš se nebo vysprchuješ?
Sníš jeden nebo dva knedlíky?
Nachystáš si věci do školy teď hned, nebo až přijdeš z tréninku?
Můžeš malovat tady na ten velký balicí papír nebo na kachlíky v koupelně.
Budeš uklízet sama, nebo se do toho dáme aspoň ze začátku společně?
Chceš se do těch slovíček pustit hned a pak jít ven, nebo se chceš nejdřív trochu
proběhnout a budeš se je učit od tří hodin?_


```
IV, Potřebujeme, aby druzí chápali a přijímali, když se cítíme v nepohodě
```
## IV. Potřebujeme, aby druzí chápali

## a přijímali, když se cítíme v nepohodě

Vztekající se malé dítě. Uplakaná holčička. Naštvaný puberťák. Po­
drážděná matka. Rozpačitý otec. Nevrlá prodavačka. Emoce, emoce... Každý
z nás má nějaké „strategie", jak jednat s druhými, když jsou v negativních
emocích, a také jak zvládat vlastní negativní emoce. Často ale moc nefungují,
i když se snažíme. Dítě se vzteká tím víc, čím důrazněji mu vysvětlujeme, že
tu žádný důvod ke vztekání není. Holčička pláče a pláče, přestože ji chlácho­
líme a opakujeme, aby neplakala. Dospívajícího syna, který přišel domů na­
štvaný, popuzují naše otázky, co se stalo. Když to z něj vypáčíme a poradíme
mu, co by měl udělat, vzteká se ještě víc a mizí se slovy, že se s námi nedá
mluvit. A když jde o naše vlastní emoce, často si je ani plně neuvědomujeme,
dusíme je v sobě a tváříme se, že žádné nemáme, nebo obviňujeme druhé, že
za ně můžou oni.

**Poznatky o emocích, z nichž budeme v této kapitole vycházet,
jsme shrnuli do tří zásad:**

```
Zvládání negativních emocí
```

Respektovat a být respektován

1. **Máme právo prožívat to, co prožíváme
2. Když jsme v emocích, jde logika stranou
3. Emoce jsou „nakažlivé"**

Porozumět těmto zásadám a řídit se podle nich je znakem chování,
které můžeme nazvat „emočně inteligentní". Ve světle těchto poznatků také
lépe porozumíme tomu, proč některé způsoby, kterými se snažíme reagovat
na negativní emoce, nepomáhají a jiné naopak ano.

```
Neefektivní způsoby
Postupy, které často používáme, když jsou v negativních emocích
druzí lidé, a které nepovažujeme za účinné, jsou tyto:
```
1. **_Nic si z toho nedělej!_** **(zlehčování, popírání)
2.** **_Musíš se na to podívat jinak!_** **(srovnávání)
3. Co** **_se stalo?_** **(vyptávání)
4.** **_Měl/a bys..._** **(rady)
5.** **_Musíš pochopit, že..._** **(poučování)
6. TV** **_máš pravdu!_** **(souhlas)
7.** **_Můžeš si za to sám!_** **(obvinění)
8.** **_Chudinko!_** **(litování)
9.** **_Za všechno můžou ONI!_** **(svalování viny)**

```
Když říkáme, že jsou tyto způsoby neefektivní, nemáme na mysli jen
jejich okamžitý účinek (to, že druhým většinou nepomáhají uklidnit se), ale
také dlouhodobější dopady. Jak si dále ukážeme, tyto způsoby nepřispívají
k rozvoji schopností rozpoznávat, zvládat a využívat vlastní emoce. Jejich
dalším společným znakem je nadřazený vztah, který se projevuje především
hodnocením. V běžném životě různé neefektivní styly mícháme - používáme
současně například zlehčování, vyptávání a rady.
Neúčinné způsoby komunikace, které používáme, když jsme sami
v emocích, můžeme najít ve II. kapitole - zejména vyčítání, kritizování,
lamentace, vyhrožování a křik.
```
**Efektivní způsoby**
Respektující a zároveň účinnou dovedností pro situace, kdy je
v negativních emocích druhý člověk, je **přijetí jeho pocitů - empatická
reakce.** Empatickou reakcí jako bychom sdělovali: **_Máš právo cítit se tak,
jak se cítíš. Ty jsi také ten, kdo s tím může něco udělat. Nabízím ti
svoji podporu._**
Základní dovedností, která nám pomáhá zvládat **vlastní negativní emoce**
a současně zachovat respekt k druhým, je **já-výrok.** Umožňuje neobviňujícím


```
IV. Potřebujeme, aby druzí chápali a přijímali, když se cítíme v nepohodě
```
způsobem hovořit o tom, co prožíváme a co si přejeme nebo očekáváme: **_Už se
opravdu zlobím!... Očekávám, že dáš věci do pořádku!_**

#### 1. Máme právo prožívat to, co prožíváme

Emoce jsou součástí našeho života. Výzva „jednat bez emocí", kterou
jsme v různých situacích už asi všichni někdy slyšeli, opomíjí skutečnost,
že **v bdělém stavu prožíváme nějaké emoce neustále. I** kdyby to byl jen
pocit pohody, že nám nic nechybí a cítíme se dobře. I ve spánku prožíváme
emoce ve chvílích, kdy se nám něco zdá. Emocí si ale obvykle všímáme až
tehdy, kdy jejich síla překročí určitou hranici, a to ještě hlavně těch negativ­
ních. Dokládá to i skutečnost, že většina jazyků má pro záporné emoce něko­
likanásobně více výrazů než pro kladné (výzkumy uvádějí tři až čtyřikrát větší
počet).
Rozdělení na kladné a záporné nebo příjemné a nepříjemné je asi to
první, co nás napadne, když začneme o emocích přemýšlet. Kladné emoce jsou
radost, štěstí, pocit hrdosti, láska... - můžete si doplnit další. Záporné strach,
vztek, zklamání, lítost, žárlivost, závist... - opět si můžete seznam doplnit.
Když se na seminářích ptáme, zda můžeme rozlišovat také „správné"
a „nesprávné" emoce, odpovědi bývají nejednotné. Někteří lidé se domnívají, že
ano, jiní poukazují na to, že pro takové hodnocení nelze stanovit žádná kritéria.
Často zaznívá zkušenost, že **jakmile začneme emoce posuzovat, situace se
většinou zhorší.** Představme si třeba, že jsme nad něčím upřímně rozhořčeni,
a partner nám říká: _Prosím tě, taková blbost, že se tím vzrušuješ!_
Jak bychom se po takové reakci cítili? Možná si řekneme: _Blbost?! Jak
to může říct? Možná pro něj! Ale ne pro mne! Vůbec mě nechápe! Vůbec ho
nezajímá, co prožívám!_

**Chceme být bráni vážně**
V hloubi duše si všichni přejeme, aby druzí brali vážně to, co zrovna
prožíváme. Naše běžná komunikace je s tím však často v rozporu. Kolikrát
jsme už jako děti slyšeli: _Jez, je to dobré_ (když nám jídlo nechutnalo), _Nebuď
srab_ (když jsme se báli), _To zvládneš_ (když jsme se na něco necítili)... Jak jinak
to vnímáme, když jsou takové výroky určeny nám, než když je sdělujeme
druhým lidem...
V předchozích kapitolách jsme hovořili o skrytých poselstvích toho, co
říkáme a děláme. Jakmile někdo začne **hodnotit, posuzovat naše emoce**
jako přehnané nebo neoprávněné, vysílá k nám asi toto skryté poselství: **_To,
co cítíš, cítíš špatně. Měl bys cítit něco jiného_** _(nejlépe to, co ti říkám)._
Hodnocení je projevem nerovného vztahu. Hodnocení emocí druhých lidí může
mít různý stupeň a charakter. Od zlehčování _(Ty naděláš, taková hloupost!)_


Respektovat a být respektován

```
Přístup, který je základem celé této kapitoly, spočívá v tom, že emoce
naopak přijímáme - přijímáme skutečnost, že v dané situaci má daný
člověk právě ty emoce, které má, a neposuzujeme jejich správnost.
```
```
Samozřejmě můžeme a máme se snažit předcházet situacím, které
mohou vést k negativním emocím. Když už ale takové emoce vzniknou,
jejich přijetí je podmínkou toho, abychom s nimi mohli něco udělat -
ztišit je a zvládnout, ale také je lépe poznat a pochopit.
```
```
' Jiné dělení emocí proto rozlišuje emoce tvořivé (konstruktivní) a bořivé (destruktivní). Do
jisté míry se to kryje s rozdělením na pozitivní a negativní emoce, ale totéž to není. Například
ve stavu zamilovanosti (pozitivní emoce) se lidé mohou chovat až nepřátelsky k někomu, kdo
poukáže na nedostatky milované osoby. A naopak hněv, který je řazen mezi negativní emoce,
může mít konstruktivní účinek - když se třeba rozzlobíme sami na sebe, že už se svou znalostí
angličtiny opravdu chceme něco udělat.
" Potlačení a vytěsnění patří mezi obranné psychické mechanismy. Při potlačení jde o vědomý
proces, kdy jsou nepřijatelné myšlenky, emoce a přání zatlačovány na okraj vědomí. Při
vytěsnění jde už o jejich neuvědomované odsunutí ještě hlouběji, do nevědomí, odkud ale
skrytě působí dál.
```
přes morální nebo společenské odsuzování _(Ty snad na sestru žárlíš! To je ale
hloupé!)_ až po popření emoce _(To přece nemůže bolet. Chlapi nebrečí! Nemůžeš
mít žízeň, když jsi přede chvílí pila!)._
Druhému člověku nepomůže, když odsoudíme jeho emoce jako neoprávně­
né a dáme mu najevo, byť nepřímo, že by měl prožívat něco jiného než prožívá.
**Když jsme v nějakých emocích, prostě nejsme schopni je najednou nemít
nebo prožívat jiné.** Pokud někdo naše emoce zlehčuje nebo dokonce odsuzuje,
vyvolává to další negativní emoce - pocity viny, zahanbení, zlost.

```
Přijetí emocí neznamená souhlas s chováním
Některé emoce (vztek, žárlivost, závist...) mohou vést k nevhodnému
nebo až destruktivnímu chování.' Abychom takovému chování předešli nebo
byli schopni na ně účinně reagovat, je nutné zabývat se jeho příčinou -
negativními emocemi.
Pro někoho může být ale těžké přijmout některé negativní emo­
ce, ať už vlastní nebo emoce druhých, a volí přístup, který jde proti
emocím s cílem potlačit je a odstranit. Emoce jsou hodnoceny jako
špatné, nevhodné, nepřiměřené (Neboj se, to nic není. Co je tady prosím tě
k vzteku?). Tím se jich ale nezbavíme. Odsoudit a „zakázat" negativní emoce
neznamená, že už je nebudeme prožívat. Naopak - často ještě zesílí, i když se
je současně třeba snažíme skrýt. Můžeme emoce skrývat, potlačovat nebo
vytěsnit, tím však dosáhneme jen toho, že s nimi ztratíme vědomý kontakt,
ale dál budeme jednat pod jejich vlivem."
```

```
TV. Potřebujeme, aby druzí chápali a přijímali, když se cítíme v nepohodě
```
```
Přijímat negativní emoce neznamená, že souhlasíme s nespráv­
ným chováním, které tyto emoce vyvolaly! Emoce a chování je třeba
rozlišovat.
```
```
Když dítě napadne jiné dítě, můžeme reagovat například: Dost! Vidím,
že máš na Honzu vztek, ale můžeš mu to říct, ne ho bít! V jedné větě
můžeme vyjádřit přijetí emoce a zároveň nesouhlas s chováním.
A když je třeba, můžeme uplatnit i svoji fyzickou převahu a děti od sebe
odtrhnout (což nemá nic společného s trestem).
```
**Popírání a hodnocení emocí dětí brzdí rozvoj jejich osobnosti**
Jestliže děti vyrůstají v prostředí, kde se emoce často popírají nebo
hodnotí jako nepřiměřené, **odnaučí se věnovat svým emocím pozornost.
Přestanou je brát jako něco důležitého, nebudou je umět rozlišovat
a budou se více řídit podle toho, co jim řeknou druzí, než podle toho,
jak to samy cítí.
Emoce plní v našem životě tři důležité funkce, které se navzá­
jem prolínají:**

**- Ochrannou** - například strach, stud, hněv...
**- Motivační** - emoce spojené s uspokojováním základních lidských po­
    třeb. Jak negativní (pocit hladu, žízně, nedostatku pohybu, ohrožení,
    odmítání, zahanbení, méněcennosti, pocit nudy, nedostatečného uplat­
    nění, hněv, pocit nespravedlnosti...), tak pozitivní (zájem, zvědavost,
    láska...).
**- Informační** - jakákoliv emoce, ať už naše vlastní nebo emoce druhé­
    ho člověka, ať kladná nebo záporná, je také **informací, z níž se mů­**
    **žeme učit.** Když jsme například komunikačně nezvládli nějakou si­
    tuaci a cítíme rozmrzelost, je to signál, že něco mělo být jinak. Když si
    to uvědomíme a příště se podle toho zařídíme, pocítíme uspokojení,
    povzbuzení - a to je signál, který nám říká: touto cestou by se možná
    dalo jít.

```
Nezájem o to, co děti prožívají, nebo hodnocení jejich emocí jako mali­
cherných či špatných může brzdit jejich emocionální vývoj. Děti se nenaučí
všech tří funkcí emocí plně využívat.
Hodnocení emocí jako nepřiměřených je podstatou prvních dvou
neúčinných reakcí na emoční nepohodu druhých.
```
**1.** **_To nic není!_** **- zlehčování, popírání**
    Dítě: _Au, to bolí!_ Rodič: _Ty naděláš, taková malá odřenina! Za hodinu
o tom nebudeš ani vědět!_


Respektovat a být respektován
Dítě: _Terezka mi řekla, že mi neukáže to její morče._ Rodič: _No to je toho!
Morčat ještě uvidíš!_
Dítě: _Tomáš mi řekl, že jsem nafoukaná!_ Rodič: _Nic si z toho nedělej.
Člověk si nemůže brát hned k srdci každé slovo._
Dítě ve škole dává najevo zklamání z výsledků písemky. Učitel: _Hlavu
vzhůru! Však ještě není všem dnům konec. Trojka není tak špatná známka._

```
Používáme i další typické věty, kterými zlehčujeme to, co druzí, děti
nebo dospělí, prožívají: Já se divím, že si s tím děláš hlavu. To se přece stává.
Nic se nejí tak horké, jak se to upeče... Myslím, že si to nějak moc bereš. Mít tak
tvoje starosti!...
```
```
Vědomým záměrem toho, kdo tyto věty vyslovil, bylo utěšit, ztišit emoci.
Nevědomě tam může být také snaha zabránit přenosu negativní emoce na
sebe. Jak by nám ale bylo, kdyby tyto věty byly určeny nám samotným? Často
zaznívá: Neberou vážně to, co prožívám. Neberou mě vážně. A jaký vliv to
má na naše emoce, pomůže to? Odpověď většinou bývá, že nikoliv. K původním
emocím se přidala další, něco jako zklamání z nepochopení.
Jak reagují děti na zlehčování nebo popírání jejich trápení a bolestí (To
si nemůžeš tak brát! To nestojí za řeč! To nemůže bolet. Než se vdáš...J!
Většinou se buď stáhnou a nemají už chuť se svěřovat (dospělí se pak
diví, proč s nimi děti o svých problémech nemluví), nebo naopak začnou pře­
hánět. My je pak bereme vážně ještě míň a začarovaný kruh pokračuje. Ná­
vyk přehánět, aby nás druzí brali vážně, může někdy přetrvávat až do dospě­
losti.
```
**2.** **_Musíš se na to podívat jinak! -_** **srovnávání**
    _Podívej, jsi chytrá, dobře se učíš, máš hezkou postavu..., přece se nene­
cháš vyvést z míry, když ti někdo řekne, že máš vlasy jako hřebíky!_
    _Když si vezmeš, že vám to manželství jinak funguje, hned budeš tu
hádku s tchýní brát lehčeji!
Představ si, že bys byl nezaměstnaný, to bys měl jiné problémy! Vezmi
život z lepší stránky! Máš hodnou ženu, syn se vám dostal na vysokou... Kdybys_
    _věděl, co je za binec v tom našem podniku - no a musím to zvládnout!_

```
Ať už druhý dává za příklad sebe, nebo srovnává naše trápení s něčím
horším, co se děje někomu jinému, anebo naopak připomíná pozitivní věci -
vše má za cíl ukázat, že to, co právě prožíváme, je vlastně malicherné. Hodno­
cení emocí stojí tedy i za srovnáváním.
Vnitřní odezva bývá obdobná jako u zlehčování: Nechápe mě. Ze jsem
něco říkal! Je sice teoreticky pravda, co říká - ale to mi nepomůže. Ještě abych se
cítil provinile!
```

```
IV. Potřebujeme, aby druzí chápali a přijímali, když se cítíme v nepohodě
```
#### 2. Když jsme v silných emocích, logika jde stranou

```
Emoce jsou jednou oblastí naší psychiky, logické uvažování druhou.
Když se cítíme bezpečně a v pohodě, obě oblasti mohou spolupracovat. Mírné
nebo středně silné pozitivní emoce mívají podporující účinek na ostatní
psychické funkce i na naše jednání. Například zvídavost, zájem a nadšení
jsou zdrojem i průvodci efektivního učení, empatie a starost o někoho zdrojem
vstřícného chování a podobně. (Silné pozitivní emoce mohou mít někdy na­
opak tlumivý vliv.)
Připomeňme si, co jsme ve II. kapitole uvedli o tom, co se děje v našem
mozku, když cítíme ohrožení. V takových situacích se vytvářejí negativní emoce,
které dodávají energii k boji nebo úniku. Mozková centra, která jsou při tom
aktivní, mají tlumící účinek na mozkovou kůru, v níž sídlí logika. Cím silněj­
ší je negativní emoce, tím větší je její tlumící vliv na rozumové složky
naší psychiky. A tak nám negativní emoce na jedné straně pomáhají mobili­
zovat energii, na druhé straně ale nebývají dobrými rádci v tom, kam tuto
energii zaměříme. Pod vlivem silnějších, zejména negativních emocí se
může stát naše chování zkratkovitým, nekontrolovaným a neproduk­
tivním.
```
```
Jak emoce ovlivňují další psychické funkce
Začíná to už u pozornosti a vnímání. Dobře to vyjadřují lidová úsloví.
Někdo v hněvu „nevidí a neslyší" nebo „vidí rudě", člověk naplněný obavami
„slyší i trávu růst" nebo „dělá z komára velblouda". Vystrašený člověk vnímá
i neutrální pohyb nebo poznámku jako ohrožující a podle toho reaguje -
„strach má velké oči". Když jsme rozrušeni, dělá nám problémy soustředit se,
děláme chyby, nejsme schopni vnímat a zpracovávat všechny podněty, které
k nám přicházejí. Silná emoce může tak omezit vnímání vnějšího světa, že
řízení auta nebo přecházení křižovatky se může stát osudným. Také nálady
výrazně ovlivňují naše vnímání světa - lidová mluva hovoří o černých nebo
```
Postavíme-li druhému před oči srovnání s něčím ještě horším, co ho
mohlo potkat, může to vyvolat další negativní emoce - obavu, pocit, že obtě­
žuje s něčím, co je vlastně nicotné, podráždění, že z něj děláme nerozumnou
bytost, která ze všeho dělá problém.
Připomenout si, co je v našem životě pozitivního („spočítat svá požeh­
nání", jak říkají Angličané), když jsme něčím zkrušeni, může povzbudit.
Doopravdy to ale pomáhá jen tehdy, když si toto „srovnání hodnot v hlavě"
uděláme sami, nikoliv, když nám někdo jiný předhazuje, za co máme být
v životě vděčni. Je to velmi užitečná dovednost, která pomáhá přelaďovat
naše emoce.


```
Respektovat a být respektován
```
```
Po dobu, kdy jsme v silnějších negativních (a někdy i pozitivních)
emocích, mohou být utlumeny některé psychické funkce, zejména logické
uvažování. Ztišení emocí by proto mělo předcházet rozumovému
řešení situace.
```
Teprve potom jsme schopni opět uvažovat, dobře se rozhodovat a při­
jímat za svá rozhodnutí zodpovědnost, učit se novým věcem... Platí to jak pro
vlastní emoce, tak pro situace, kdy jsou v emocích druzí lidé.

```
růžových brýlích, nespokojený člověk vidí na druhých hlavně chyby, zatímco
pozitivně naladěný člověk si všímá spíš toho, co se daří.
Emoce ovhvňují naše myšlení. Rozrušení, zloba, ale i pozitivní emoce jako
třeba zamilovanost, dokážou narušit naši schopnost myslet, řešit problémy, učit se
něco nového, pracovat s informacemi, vytvářet nové věci. Když šéf nevybíravým
způsobem zkritizuje naši práci, určitě se nestaneme tvořivějšími, ale pokud bude­
me schopni v práci pokračovat, uděláme to rutinně a hlavně proto, abychom ji už
měli za sebou. V psychologii a psychiatrii se používá výraz „katatymně zkreslené
myšlení" - myšlení zkreslené emocemi. Když se například na někoho zlobíme,
máme tendenci vykládat si i jeho neutrální nebo dokonce pozitivní chování způso­
bem, který nás utvrdí v tom, že si náš hněv zaslouží.
Každý z nás asi prožil situace, kdy si po silném rozrušení nemohl
dobře vybavit detaily průběhu nějaké události, například konfliktu nebo neho­
dy. Narušení funkce paměti při silnějších emocích dobře znají kriminalisté,
ale měli bychom na ně myslet také třeba ve škole při běžném vyučování.
```
```
Emoce nějakou dobu trvají
Fyziologické reakce (zrudnutí, zblednutí, bušení srdce...), které prová­
zejí emoce, nás upozorňují, že emoční stavy souvisí s určitými chemickými
změnami, které připravují organismus k akci. I když podnět, který emoci
vyvolal, už pominul, trvá ještě nějakou dobu, než se organismus vrátí do
stavu rovnováhy. Jak dlouho to trvá, záleží na síle emoce a také na vzruši-
vosti nervové soustavy. To souvisí s temperamentem - známe lidi, kteří rychle
„vypění", ale brzy je to přejde. Jiné zase jen tak něco nerozhází, ale když už,
trvá pak dost dlouho, než se uklidní. Roli hrají naše postoje a osobnostní
zralost - událost, kterou někdo vezme jako životní výzvu, může být pro druhé­
ho traumatizující (ztráta zaměstnání, nemoc).
```
```
Jak dlouho nějaká emoce trvá, záleží také na tom, jaká je reak­
ce okolí. Některé reakce pomáhají negativní emoce postupně ztišit, jiné je
spíš ještě prodlouží nebo i zesílí.
```

```
TV. Potřebujeme, aby druzí chápali a přijímali, když se cítíme v nepohodě
```
```
Jedním z nejčastějších komunikačních pochybení je, že nevěnujeme
pozornost emocím a zaměřujeme se rovnou na logické řešení problému. Vět­
šinou aniž jsme o to byli žádáni, zato s těmi nejlepšími úmysly.
Pro další tři málo účinné komunikační postupy je typické, že
reagují na emoce z pozice logiky.
```
```
Sedmiletý Jirka přichází s pláčem. Maminka: Co se ti stalo?
Jirka: Michal mě praštil!
Matka: A proč?
Jirka: Nevím. Já jsem mu nic neudělal.
Matka: Přece musel mít důvod. Tak jak to bylo?
Jirka mlčí, komunikace končí povzdechem matky: Z tebe tak něco dostat!
```
```
Hanka (16 let): To byl dnes den!
Otec: Proč?
Hanka: Ale...
Otec: Tak co se stalo?
Hanka: No... Nevyšla mi ta písemka z fyziky. Taky jsem dostala čtyřku
z matiky. A hlavně jsem pořádně naštvaná na Mirku!
Otec: Proč? Co ti udělala?... A můžeš si tu známku z matiky ještě nějak
opravit? A koho vlastně máte z té fyziky? Je přísný?... A co dostali ostatní?...
Hanka odpovídá stále stručněji, po chvíli odchází. Když za ní otec asi
za hodinu přichází do pokoje, hraje si hru na počítači a vypadá to, že tím
strávila celou tu dobu.
Otec: Tak co je s tebou?
Hanka: Dejte mi už všichni pokoj!
```
Otázky jsou všeobecně považovány za projev zájmu. Záleží ovšem na
tom, kolik jich je a jaké jsou to otázky. Otázky „Co by ti pomohlo?" a další,
kterými zveme druhé ke spoluúčasti na řešení nějakého problému (byla o nich
řeč ve III. kapitole), mají zcela jiný charakter než vyptávání v obou ukázkách.
Když jste je četli, možná jste si říkali: _Je to jako výslech... Zajímá ho/
ji všechno možné, jen ne to, jak se druhý cítil... Nedivím se, že to takhle
dopadlo... Na místě dítěte bych reagoval/a podobně..._
**Otázky představují úkol.** A **úkol zavazuje ke splnění. Když jsme
ale v emocích, většinou o žádné takové úkoly nestojíme.** Otázky, které nás
vracejí k příčinám naší nepohody, mohou dál jitřit emoce. Navíc se skoro vždycky
týkají vnějších okolností situace, nikoli prožívání, o kterém by člověk, který je
v nepohodě, možná rád mluvil. **Otázky přicházejí z logické, rozumové úrov­
ně, která se míjí s emoční rovinou druhého.** Pro toho, kdo je v emocích,
bude možná těžké se na ně vůbec soustředit, natož pak na ně odpovídat.

**3.** **_Co se stalo?_** **- vyptávám**


```
Respektovat a být respektován
```
```
Vyptávání je další z nátlakových, mocenských způsobů komunikace. Po­
může uvědomit si, kdo při vyptávaní vlastně určuje, o čem se bude hovořit
a jak dlouho - je to ten, kdo se ptá, zatímco prostor by měl dostat ten, kdo je
v emocích. Mocenským prvkem otázek je také to, že mohou být vnímány jako
nástroj kontroly: Kde jsi byl? Co jste tam dělali? Kdo tam byl ještě?...
Když se nás někdo moc vyptává, může se vloudit i pochybnost: na co
vlastně využije získané informace? A zkušenosti ukazují, že diskrétnost je
porušována dost Často.
```
**4.** **_Měl/a bys... -_** **rady**
    Otec k synovi, který je naštvaný, že mu už po třetí nevyšel matematic­
ký příklad: _Nevztekej se a dej si chvilku pauzu. A potom zavolej Honzovi, jak_
    _to vyšlo jemu._
       Dcera, studentka vysoké školy, je nešťastná, že nestihla v termínu překlad
do angličtiny a nestíhá ani jiné věci. Matka: _Nedělej z toho tragédii. Teď se trochu
přinuť a dodělej aspoň tu první část, tu už máš skoro hotovou. A panu asistentovi
to vysvětli omluv se a řekni že mu ten zbytek odevzdáš po neděli._
Matka k provdané dceři: _Měla by ses s Josefem usmířit. Však víš, co se
říká - že moudřejší ustoupí. Takhle z toho nebudeš spát kolik nocí._

Po otázkách často následují rady. Samozřejmě dobře míněné. Mnoho
lidí považuje přímo za svou povinnost přispěchat s dobrou radou, když jim
někdo jen naznačí, že má problém.
Co by si pomyslel syn v první ukázce? Třeba: _To se ti řekne - nevztekej
se! Tolik času jsem nad tím strávil! A proč bych měl volat zrovna Honzovi.
Rozhodnu si sám, jak to udělám!_
Jaká by mohla být reakce dcery ve druhé ukázce? Možná by poslušně
poslechla. Možná by si ale pomyslela nebo řekla něco jako: _Tobě se to mluví! Teď
jsem tak naštvaná, jak to nestíhám, že se vůbec nemůžu soustředit na práci!_
A kdyby vám rodiče nebo příbuzní radili, co máte dělat, když se pohá­
dáte s partnerem - jak byste se cítili? Co byste řekli nebo udělali?

```
Rady, podobně jako otázky, přicházejí z logické úrovně. Jenže my jsme
v emocích. V silných emocích rady často ani nevnímáme, někdy vyvolávají
ještě další vlnu negativních emocí (Kdo se ho/ji o to prosil... vždyť mě vůbec
neposlouchá... co to plete, tohle nic neřeší...). Ale i kdyby nic z toho nenastalo,
je zde ještě největší riziko rad - pozice „poradce" jasně vyjadřuje nadřa­
zenost někoho, kdo to ví lépe a vysílá k druhému poselství, že sám vlastně
není dost kompetentní k řešení své situace.
Ten, kdo radí, činí tak v dobré víře, že druhému pomáhá. Ve skuteč­
nosti ale pomáhá spíš sám sobě - aby se tváří v tvář emocím druhého nemu­
sel cítit bezmocně.
```

```
IV. Potřebujeme, aby druzí chápali a přijímali, když se cítíme v nepohodě
```
**_Tobě se to řekne, zkus si to sám! -_** to je typická odezva, která ale
většinou **nezazní nahlas.** I kdyby to byla ta „správná" rada, **největší cenu
má to, co jsme udělali z vlastního rozhodnutí a přesvědčení.**
Většinou bychom sami přišli na to, co nám druzí radí, ovšem až by­
chom se uklidnili. **Za vlastní řešení přejímáme vždy větší zodpovědnost**
a uskutečňujeme je s větším nasazením, než když přijde z cizí hlavy. Rady
mohou vést k nepřijímání vlastní odpovědnosti a obviňování druhých _(To tys
mi to poradil...!)._
Jedno ze zlatých pravidel dobré komunikace zní: **Nedávat nevyžáda­
né rady.** Jiná situace nastává, když někdo **o radu požádá** - to se ale
většinou stane, až když se emoce ztiší. **I** tehdy ovšem existuje riziko přenášení
zodpovědnosti na „rádce". Když si myslíme, že máme k problému co říct,
můžeme **nabídnout** svůj názor například slovy: _Chceš vědět, co si o tom
myslím?_ Nebo: _Zajímá tě, co bych udělal v takové situaci? -_ A respektujeme
rozhodnutí druhého, zda to chce slyšet a jestli náš názor nějak využije.

**5.** **_Musíš pochopit, že... -_** **objektivizace, vysvětlování**
    Martin si stěžuje, že paní učitelka byla nespravedlivá při klasifikaci.
Otec: _To ani nejde být ke každému stoprocentně spravedlivý. Já vaši paní
učitelku znám, určitě ti nechtěla ublížit. Když se budeš snažit, jistě ti dá příle­
žitost si to opravit._
Hanka slíbila Aleně, že jí objedná oběd ve školní jídelně, a zapomněla
na to. Alena byla druhý den bez oběda a Hance vynadala. Hanka se svěřila
mamince. Matka: _Když s tím Alena počítala, musíš uznat, že měla právo se
zlobit. Vezmi to z jejího hlediska. Přece jsi to slíbila. A ona zůstala bez oběda.
Nedivím se, že měla pořádnou zlost._
Váš šéf vám vyčinil, že jste včas neudělal/a práci, s níž počítal. Máte
zlost, protože jste se opravdu snažil/a. Svěřujete se partnerovi, který reaguje:
_No ale podívej se na to objektivně. On s tím počítal a teď možná bude mít
problémy, že to není hotovo. Když to vezmu z jeho hlediska, tak to možná
trochu přehnal, ale byl v právu. Musíš pochopit, že má zodpovědnost a zodpo­
vídá se zase svému šéfovi..._

Objektivizace nebo vysvětlování je dalším stylem, kdy reagujeme na
emoce z hlediska logiky. S jakou vnitřní odezvou se u vás setkaly věty z poslední
ukázky? Možná: _To se ti hezky říká, ale kdo chápe mě? Na čí straně vlastně jsi?
Nestojím o vysvětlování, pomohlo by mi, kdybys mě pochopil! Když to nedokážeš,
tak raději mlč!_
Možná si říkáte, že to, co říká otec, matka či partner v uvedených
situacích, je všechno pravda. Ale „emoční pravda" bývá jiná než ta logická.
Nepřestává nás fascinovat ta rozpojenost. Z hlediska toho, kdo vysvětluje,
poukazuje na logické souvislosti, připomíná další skutečnosti, na tom není nic


```
Respektovat a být respektován
```
```
špatného - snaží se přece o objektivní pohled a ještě jej druhému sděluje
docela vlídně a přátelsky.
Z hlediska emocí toho, kdo tyto věty slyší, se to ale jeví úplně jinak. Je
nemožné nebo hodně těžké „na povel" zapojit logiku. Stejně tak je
obtížné mít pochopení pro druhé, když jsme sami v negativních emo­
cích. A ten, kdo nám vysvětluje, jak je důležité pochopit druhé, po nás vlastně
žádá něco, co v tu chvíli sám nedělá. Jedna dospívající dívka to vystihla
přesně, když v takové situaci reagovala otázkou: A mám dělat to, co říkáš,
nebo to, co děláš?
Vysvětlování, poučování vyjadřuje nadřazenost. Jeho skrytým posel­
stvím je poukazování na naše nedostatky - je nám nepřímo vytýkáno, že
nejsme schopni přijmout tak prostou logiku, jaká je nám předkládána, a pro­
jevit porozumění pro druhé lidí.
```
#### 3. Emoce jsou „nakažlivé"

```
Tuto vlastnost emocí důvěrně známe z každodenního života. K přenášení
emocí, jak kladných, tak záporných, dochází částečně nevědomě. Většinou se
daleko snadněji šíří ty negativní - a když je na sebe necháme „přeskočit",
jednáme pod jejich vlivem.
Velmi „nakažlivé" bývají emoce, které jsou výrazně projeveny. Proto
herec, ale také třeba politik nebo zdatný řečník, který provází svůj projev
zřetelným emočním doprovodem, probouzí emoce i u diváků nebo posluchačů.
Nemusí jít samozřejmě jen o emoce kladné.
Z běžných emocí je nejprudčeji „nakažlivý" vztek. Často stačí, že
jsme jenom svědky agresivních projevů, které ani nejsou zaměřeny vůči nám
osobně, a už nám stoupá adrenalin v krvi. Můžeme si to vysvětlit ochrannou
funkcí emocí - když se někde vyskytuje agresivní chování, je to možné ohro­
žení pro všechny kolem, a to bezděčně spouští obranné reakce. A tak někdy
řešíme konflikty mezi dětmi s myslí už „zatemněnou" emocemi, které jsme na
sebe nechali přeskočit, a situace se tak ještě zhorší.
```
```
Další čtyři neefektivní způsoby reakcí na emoční nepohodu dru­
hých mají společné to, že se jejich negativními emocemi buď necháme
„nakazit", anebo se jim naopak snažíme bránit. Opět je přítomno hodno­
cení vyjadřující nerovný vztah.
```
**6.** **_Ty máš pravdu! -_** **souhlas**
    Mirek líčí tatínkovi konflikt se spolužákem: _Patrik se mi zase posmíval,
tak už jsem ho praštil._ Otec: _Neměl si koledovat, pak se nemůže divit. Ty ses
jenom bránil. Aspoň už ti dá příště pokoj._


```
IV. Potřebujeme, aby druzí chápali a přijímali, když se cítíme v nepohodě
```
Iveta si stěžuje matce: _Ta tělocvikářka je hrozná! Minule nám slíbila, že
půjdeme ven, ale šli jsme zase do tělocvičny. Přitom bylo hezky._ Matka: _Máš
pravdu. Sliby se mají dodržovat. Pak mají mít ti učitelé nějakou autoritu!_
Vdaná žena si stěžuje kamarádce na manžela. Kamarádka: _Dobře dě­
láš, že si to nenecháváš líbit! Jen tak na něj, to si na tebe nesmí dovolovat!_
Zaměstnanec firmy si stěžuje kamarádovi, že kolega v práci nepřijal
jeho návrh. Dnes kvůli tomu mezi nimi došlo k prudké výměně názorů. Kama­
rád: _Místo, aby byl rád, že jim tam vneseš trochu čerstvého vzduchu, ještě ti
klade překážky! Vůbec si nezaslouží, aby tam měli takového člověka, jak jsi ty.
Vím, kolik děláš práce přesčas. Ruce by ti měli pozlatit! Takové zacházení si
nemůžeš nechat líbit._

```
Je přirozené snažit se vyjádřit druhému člověku, který je v nepohodě,
podporu a porozumění. Někdy se to však zaměňuje za souhlas s chová­
ním. Přitakání „postiženému" jde pak ruku v ruce s tím, že přímo nebo
nepřímo vystupujeme proti někomu dalšímu, koho často ani osobně
neznáme.
Kdybyste byli vy oním zaměstnancem firmy z poslední ukázky, jaká by
byla vaše vnitřní odezva na reakci kamaráda? Někomu možná udělá docela
dobře, když se kamarád takto postaví na jeho stranu. Většinou si ale lidé
dobře uvědomují rizika takové jednostranné reakce. Hodnocení je vždy subjek­
tivní, často ani nemáme dost informací, abychom mohli zaujmout nějaké sta­
novisko.
Představte si, že kolega z poslední ukázky, který odmítl návrh, potká
zase svého kamaráda a vylíčí mu situaci ze svého hlediska: Spolupracovník
za ním v nevhodnou dobu přišel s nepromyšleným návrhem, který umíněně
prosazoval, a zdržoval ho od jiné naléhavé práce. Nakonec se pohádali. Kama­
rád reaguje v duchu přístupu „Ty máš pravdu": Určitě jsi měl důvod, proč jsi
ten návrh nepřijal. Ty své práci přece rozumíš, vždyť ji děláš tolik let! Zdržel tě,
a ještě se cítí uražený! A ty aby sis nesl práci domů.
```
**7.** **_Můžeš si za to sám! -_** **obvinění**
    Malý Michal pláče, protože se uhodil: Matka: _Říkala jsem ti, abys tady
nelítal. Dobře ti tak!_
Věrka přišla pozdě do školy, protože jí ujel autobus. Dostala poznámku
a svěřuje se otci. Otec: _Kdyby ses neloudala, tak jsi to stihla. Času jsi měla
dost. Kdyby to ve škole tolerovali, dělal by si každý, co chce._
Pavel váhavě oznamuje mamince, že se mu ztratily peníze na školní
výlet. Matka: _Kolikrát jsem ti říkala, že máš nosit peníze v peněžence
a ne po kapsách! Můžeš si za to sám. Teď si ty peníze sežeň, kde chceš!_


Respektovat a být respektován

Potřebovali jste podat balík na poště, ale zdržeb jste se a nestihli to.
Vracíte se domů rozladěni i s balíkem a postěžujete si partnerovi. Partner
reaguje: _Kdyby sis lépe naplánoval/a čas, tak jsi to stihl/a. To máš z toho, že
chodíš všude na poslední chvíli! Aspoň si to budeš pamatovat._

Tím, že druhým připomínáme jejich chyby, jako bychom říkali, že my
jsme ti lepší. Je to ale také způsob, jak se vypořádat s přenášením emocí.
V tomto případě se snažíme je **od sebe odrazit** a vrátit je tam, odkud přišly.
Někdy v zesílené míře, protože se mohou přidat ještě další emoce - ve vztahu
k dětem jde často o pocity viny, že jsme je dostatečně neochránili před jejich
neúspěchy. **Častý způsob, jak se vypořádat s pocitem vlastní viny, je
obvinit ty druhé.** Na vědomé úrovni se snažíme namluvit si, že jim prospívá­
me, když je upozorňujeme na to, co udělali špatně, a jsme proto zaskočeni
jejich negativní reakcí. Jaká by byla vaše reakce v poslední ukázce? Možná:
_Tohle teda říkat nemusel/a. To vím přece taky. Kdyby věděl/a, co všechno jsem
ještě musel/a vyřídit! Příště raději nebudu nic říkat!_
Některé děti slyší takové „výchovné" věty docela Často: _Kdybys..., ne­
muselo to tak dopadnout. (Kdyby ses včera učil, nepokazil bys tu písemku!)_
Mohou pak nabýt dojmu, že jsme proti nim. Protože se cítí ohroženy, brání se
anebo se stahují.

**8.** **_Chudinko!... -_** **litování**
    Lucku pocákalo kolemjedoucí auto. Matka: _To je ale bezohlednost! Chu­
dinko, jsi celá mokrá!_
S Ivetou se rozešel chlapec. Matka: _To ti neměl udělat! To sis teda
nezasloužila! Mně je tě tak líto!_
Zmíníte se známému, že jste měl/a konflikt na pracovišti. Známý
reaguje: _To je strašné, takové vztahy. Nemáš to tam, chudáku, lehké._

```
Motivem litování, pokud už nejde o zvykovou reakci, je poskytnout účast
a podporu. Litování a účast ovšem není totéž. Jak byste se cítili ve třetí ukázce?
Většina lidí nemá htování ráda - vyvolává pocit bezmoci, poraženectví, závis­
losti na vnějších okolnostech. Potřebujeme přijetí a respekt, lítost nám nepo­
máhá. Účast a přijetí posilují naši sebedůvěru a schopnost vypořádat se se svými
emocemi, lítost ji naopak oslabuje. Litováním vlastně někoho označujeme za
„oběť", i když to tak třeba nemyslíme. Lidem, kteří zaujali životní postoj oběti,
je litování příjemné a svými nářky si je někdy přímo vynucují. Ne všechno, co je
nám příjemné, je pro nás ale také prospěšné. Každá další dávka litování upevní
postoj „jsem oběť poměrů". To snižuje schopnost vzít život do vlastních rukou
a může to vést až k návyku vyhýbat se řešení problémů, zbavovat se zodpovědnos­
ti a přesouvat ji na jiné, k „parazitování" na druhých a manipulaci s nimi.
```

```
IV. Potřehujemc, aby druzí chápali a přijímali, když se cítíme v nepohodě
```
#### 4. Máš právo cítit se tak, jak se cítíš...

#### Přijetí pocitů - empatická reakce

```
Michal se cítí dotčeně, když po konfliktu se spolužákem dostal po­
známku jen on.
Matka: Vidím, že se ti to zdá nespravedlivé...
Michal: To teda jo! Já jsem si Mirka taky dobíral, ale ne zle. On se mi
pak začal posmívat kvůli pihám... Tak jsem se rozzuřil!
Matka: Hm... To docela naštve...
Michal: No bodejť by ne! Ještě to slyšeli kluci a přidali se!
```
**9.** **_Za všechno můžou ONI! -_** **svalování viny**
    Michal se cítí dotčeně, když po konfliktu se spolužákem dostal po­
známku jen on. Matka: _Ti učitelé si to ale zjednodušují! Místo aby to s vámi
probrali, rozdávají poznámky. O to, jaké jsou vztahy mezi dětmi, se vůbec
nestarají. Nebo si s tím nevědí rady._
Učitelka si stěžuje na Michalovo chování jeho třídní. Ta reaguje: _Nediv
se, matka je s Michalem sama a kluk roste jako dříví v lese. Když dítě nedosta­
ne dobrý základ v rodině, my už s tím nic nenaděláme._
Postesknete si známému, že máte nízký plat. Známý reaguje: _Je to binec.
Zaměstnavatelé si hrabou a obyčejný člověk aby byl rád, že má práci, držel hubu
a krok. Slyšel jsi včera ve zprávách, kolik berou ředitelé bank? A kolik výhod mají
k platu poslanci? A pořád jim to není dost. A nic s tím nenaděláš..._

```
Tento styl můžeme také nazvat „nadávání na poměry". Společně si
zanadávat může lidi sbližovat a pomáhá to odreagovat se. Cena za to je ale
příliš vysoká - zvykáme si vzdávat se zodpovědnosti a možnosti ovliv­
ňovat věci. Utvrzujeme se v postoji, že se nedá nic změnit, protože za všech­
no mohou druzí lidé nebo vnější okolnosti. Energie negativních emocí, která
by při správném nasměrování mohla vést ke změně - buď nás samotných,
nebo poměrů kolem nás, je tak zmařena.
```
```
Při čtení předcházejících stránek jste si možná vícekrát řekli: Když ne
tohle, co tedy namísto toho? Odpověď se skrývá pod pojmem empatická reakce.
```

```
Respektovat a být respektován
```
Matka: _Asi jsi měl vztek. To má pak člověk chuť to vrátit..._
Michal: _No právě! Tak jsem mu jednu vrazil, zrovna když přišla učitel­
ka! Ona viděla jenom to a hned se do mě pustila._
Matka: _Hm..._
Michal: _Možná, kdyby věděla, jak to bylo, by mi tu poznámku ani nedala...
Ona viděla jen mě, Mirek za to vlastně nemůže, že jsem to schytal jen já..._
Na Michalovi je vidět, že se už docela uklidnil.
Matka: _Napadá tě, jak by se to do budoucna dalo udělat, abyste si
v podobné situaci zavčas řekli „dost"?_
Michal (mlčí): _No, nevím... asi Mirkovi říct, co mně nevadí a co už mě
štve..._
Matka: _Ty to teď už víš. Bylo by fajn, kdybyste si to vyjasnili i s Mirkem._

```
Když si na seminářích podobné dialogy přehráváme a ptáme se účast­
níků, jak by se cítili na místě Michala, popisují svoji vnitřní reakci asi takto:
Má zájem o to, co prožívám... Snaží se mě pochopit... Nesoudí mě... To je fajn,
že moc nemluví, ani mě k ničemu nenutí - stejně to musím vyřešit já... To, co dělá,
mi pomáhá uklidnit se a trochu se v tom všem vyznat...
Většina lidí vnímá empatickou reakci jako jakýsi „kruh bezpečí".
Jsme vyslechnuti, nikdo nás nezpovídá ani nehodnotí, můžeme sami přemýš­
let, co dál. Přitom cítíme porozumění a podporu, ať už se rozhodneme jakkoli.
Většinou se naše emoce postupně ztišují.
```
```
Když nabudeme emoční rovnováhy, můžeme si sami uvědomit
mnohé z toho, co nám předtím v dobré víře vnucovali druzí, co však
nemohlo „zabrat" kvůli našim emocím.
Například zlehčení, nadhled: No nic, už se stalo. Žádná tragédie to
není. Však se s Mirkem zase udobříme...
Anebo srovnání: ...Mohl jsem Mirkovi ublížit, a to by bylo horší...
Poznámka není tak zlá. Taky mi mohli zakázat jít na to školní sportovní
odpoledne.
Můžeme si sami položit otázky: Co jsem mohl Mirkovi říct, aby toho
nechal? Možná jsem ho taky vyprovokoval - čím?...
A v odpověď na ně nalézt vlastní řešení situace: ...Asi bych měl za
Mirkem jít a vyříkat si to s ním.
Když se nám dostane porozumění, jsme schopni pochopit také druhé
a projevit porozumění zase jim: Možná se chce taky usmířit a čeká, že za ním
přijdu... A učitelka vlastně nevěděla, jak to bylo.
Možná i sami pro sebe vyjádřit přesvědčení, v čem jsme postupovali
správně: Nenechat si všechno líbit je v pořádku...
Když se nám vrací sebedůvěra, můžeme si přiznat i své chyby a rezer­
vy: ...Ale asi jsem na to nešel moc dobře...
```

Respektovat a být respektován

- Jak poznáme, že nám někdo opravdu naslouchá? Jak se takový člověk
    chová? Co vidíme, že dělá?
- Jak poznáme, že nám někdo nenaslouchá - jak se chová, co dělá?

Jsou to užitečné otázky pro děti i pro dospělé. Můžete teď přerušit čtení
a položit si je také. Pomáhá připomenout si konkrétní situaci, kdy jsme se setkali
s pozorným posluchačem, a naopak situaci, kdy nám někdo nenaslouchal.

**Aktivní naslouchání je provázené projevy zájmu, pozornosti
a účasti.** Tyto projevy jsou především **neverbální:** pohled do očí, přikyvování,
fyzická blízkost; tam, kde je to vhodné, dotek nebo třeba objetí. Výraz našeho
obličeje zrcadlí emoce, které mluvčí vyjadřuje.
**Verbální projevy** účasti jsou zejména krátká slůvka jako: _Hm... ano...
aha... chápu... mhm„. jo..._ Nejsou míněna jako souhlas s tím, co druhý říká,
ale dáváme jimi najevo svůj zájem a pozornost. Naslouchání po telefonu se
bez takových slůvek neobejde. Zvlášť o slovíčku „hm" účastníci našich semi­
nářů referují, jaký pozitivní obrat přináší v situacích, kde dříve hodně mluvili.

```
Vyhýbat se zlehčování, srovnávání, vyptávání a dalším neempatic-
kým reakcím, nezdůrazňovat svou osobu a svůj názor a prostě jen naslou­
chat - už to může znamenat hodně pro dobrou komunikaci a vztahy nebo
jejich obnovu.
```
```
Nároky na naše naslouchání mohou být ale někdy nepřiměřené. Někdo
mluví a mluví - a vůbec nebere ohled na to, zda nás to ještě zajímá. Dovednos­
ti, kterým se můžeme učit v souvislosti s nasloucháním, jsou tak vlastně tři:
```
- být dobrým posluchačem
- v situaci, kdy sami něco říkáme, zvažovat, zdaje to hodno naslouchání
- umět se prosadit, když někdo zneužívá naší ochoty naslouchat
    (viz 7. část této kapitoly o já-výrocích)
**2. Pojmenování pocitů, přání a očekávání druhého**
V komunikaci s dospělými lidmi, kteří dávají najevo negativní emoce,
často stačí jen naslouchání a projevy účasti. I jim však pomáhá, když se
pokusíme pojmenovat, co pravděpodobně prožívají:
_To tě asi zklamalo, že ti šéf ani nepoděkoval...
Asi se už nemůžeš dočkat, až to budeš mít hotovo...
Kdyby to šlo, nejradši by ses tam hned rozjel...
Asi si děláš starosti, že se Alena ještě neozvala..._


```
IV. Potřebujeme, aby druzí chápali a přijímali, když se cítíme v nepohodě
```
```
Pojmenování toho, co druhý prožívá, adresujeme přímo jemu a po­
užíváme při tom slůvka ty, tebe, ti, tedy 2. osobu. (To se tě asi dotklo.)
Někdy i 2. osobu množného čísla: Jste už asi unaveni a musíte mít hlad.
Jde o oznamovací věty, nikoli otázky - na konci je tedy pomyslná
tečka nebo tři tečky, kterými dáváme druhému prostor, pokud by chtěl
reagovat. Představa oněch teček nám může pomoci, abychom se odmlčeli
a „nepokazili" empatickou reakci tím, že bychom dodali ještě něco
z předchozích neefektivních způsobů.
```
```
Někdy můžeme mluvit o běžných emocionálních reakcích na obec­
né úrovni: To člověka naštve, když někdo nedodrží, co slíbí. Tím dáváme
najevo, že i ostatní lidé prožívají v takové situaci něco podobného, a že je to
„normální". Takto můžeme formulovat empatickou reakci také v situacích,
kdy by pojmenování skutečných emocí mohlo být zraňující.
I když je slov pro emoce jen omezený počet, lze se cvikem naučit
zformulovat reakce „šité na míru" nej různějším situacím a vyhnout se příliš
častému používání „standardních" reakcí typu: To tě zklamalo... To muselo být
nepříjemné... K tomu pomáhá rozšířit slovník i o pojmenování očekávání,
přání, záměrů druhého:
Cekal jsi asi, že...; Počítala jsi s tím, že...
Ty ses tak těšil na...; Ty jsi moc chtěla...; Ty sis přál...
```
```
Empatickou reakcí nejsou kategorická vyjádření typu: Vím přesně, jak
ti je! - chybí zde pojmenování toho, co druhý skutečně cítí. Takové výroky spíš
popudí, takže se můžeme dočkat reakce: Nemůžeš to vědět!
```
```
Stejně „lacině" vyznívá výrok: Chápu tě! Druhou stranu více přesvědčí,
že se ji snažíme pochopit, když se pokusíme najít pár konkrétních slov, který­
mi popíšeme, co asi prožívá: Vidím, že jsi zklamaný, počítal jsi s tím, že tě
trenér nasadí.
```
**Pojmenování emocí je klíčovou složkou empatická reakce u dě­
tí. Pomáhá jim rozvíjet schopnost uvědomovat si, co cítí, což je před­
poklad toho, aby se své emoce naučily zvládat:**
_To jsi musel mít na Jirku pořádný vztek, když jsi ho uhodil...
Po tom kocourkovi ti musí být smutno, byl jako člen rodiny...
Vidím, že ti připadá nespravedlivé, jak trenér rozhodl...
Muselo se tě dotknout, že se o tobě Majka takhle vyjádřila. Myslela sis,
že jste dobré kamarádky...
Asi se na mě teď zlobíš, že jsem to rozhodl a nezeptal se tě..._


Respektovat a být respektován

**Nevadí, pokud se do prožívání druhého „nestrefíme" přesně.**
Druhá strana většinou ocení, že jsme se o porozumění snažili, a může sama
upřesnit, jak se doopravdy cítí.
Dcera třeba říká: _Lenka mi řekla, že se mnou do toho kina nepůjde!_
Otec: _Asi se na ni zlobíš. Vím, že jste byly domluvené._
Dcera: _Spíš mě to mrzí, docela jsem se těšila a samotné se mi tam
nechce._
To, že připouštíme i jiné emoce, které může dítě prožívat, dáváme
najevo slovíčky „asi", „možná": _Asi se ti stýská... Možná bys byl rád, kdyby­
chom příště ty lístky do divadla vybrali spolu..._

**3. Vyjádření podpory**
    Empatickou reakci můžeme zakončit větami, kterými vyjadřujeme svůj
zájem a podporu do budoucna. Například: _Budu na tebe myslet... Budu ti držet
palce... Moc bych ti přál, aby to vyšetření dopadlo dobře... Kdybys potřeboval/a,
můžeš mi zavolat..._

#### 5. Empatie a tři složky výchovy

```
Efekt empatické reakce není jen ve ztišení emocí. Abychom si uvědo­
mili její význam ve výchově dětí, připomeneme si tři složky výchovy, které se
vzájemně prolínají a o které se musíme starat současně (popsali jsme je na
konci III. kapitoly). Cílem výchovy je:
```
1. Naučit děti plnit nejrůznější úkoly každodenního života, pomáhat
jim vytvářet žádoucí dovednosti a návyky, které budou používat na základě
vnitřní motivace i tehdy, když budou samy.
2. Podporovat rozvoj jejich osobnosti (budování sebeúcty, rozvoj schop­
ností, emocionální, sociální a morální vývoj).
3. Umožnit jim prožívat vztahy založené na důvěře, bezpečí a respektu
a pomáhat jim, aby se naučily takové vztahy samy navazovat.

```
Empatická reakce, stejně jako dovednosti popsané ve III. kapitole, je
dovednost pro každodenní použití, která nám pomáhá plnit všechny tři
úkoly výchovy. Největší přínos má pro rozvoj osobnosti a udržování
dobrých vztahů. To jsou však dlouhodobější úkoly - pozorovatelné výsled­
ky se většinou nedostavují okamžitě poté, co použijeme nějakou efektivní
dovednost, a protože nevidíme „dovnitř" dítěte, může vzniknout dojem, že se
nic pozitivního neděje. Proto někdy dospělí, kteří vyžadují po dětech přede­
vším plnění úkolů a chtějí vidět okamžitý výsledek, význam empatie i dal­
ších dovedností podceňují.
```
```
'i-
```
```
mm
```
```
empatie
V situaci, kd
projevem vs,
větší vstříc
smysluplný po;
Hanka oddalon
*ky od walkmana
Otec: Tobě se d
Po této jediné
```
```
V následujícnii
lostmi.
Petr nechtěl dát r
Matka: Petře,
žita patří vám
i zodpovědnosti
Petr: Já jí to
Matka (po chvílí)
stále neměj,
i jezdil až do vet
i ještě jeden okmk ,
Petr se ještě krÉT
```
```
evy empatie p
V knize .Emo
: jsme v životě úsp
i procent. Mne
i letech označovi
v sobě a porozum
li své emoce, a
```
. Tyto schopnoa
acovní kariéry **a** t
, jak umíme **zacha**
Rozpoznávat
itých životních
projevy empatie.
ívají. Užitek, **kl
1. Děti poznav**
**_\jako_** **součást života í**

```
Osmiletá Lc t.í
irádit, že bude ht
```

```
IV. Potřebujeme, aby druzí chápali a přijímali, když se cítíme v nepohodě
```
**Projevy empatie zvyšují ochotu při plnění oprávněných požadavků**
V situaci, kdy mají děti nebo dospělí splnit nějaký úkol, je empatická
reakce projevem vstřícnosti, který vyvolá pozitivní emoce. To mívá za násle­
dek zase větší vstřícnost vůči splnění úkolu (za předpokladu, že jde o oprávně­
ný a smysluplný požadavek).
Hanka oddalovala úklid schodů. Připravila si lux, mop, ale pak si sedla na schody se
sluchátky od walkmana v uších a nic se nedělo.
Otec: _Jbbě se do toho moc nechce, viď._
Po této jediné větě se Hanka zvedla a dala se do úklidu.

```
V následujícím příběhu jde už o propojení empatické reakce s dalšími
dovednostmi.
Petr nechtěl dát své mladší sestře koloběžku.
Matka: Petře, vidím, že tě ježdění na koloběžce moc baví. (Empatická reakce.} Ale ta
koloběžka patří vám oběma a Maruška chce taky jezdit. (Informace.) Tak jak to uděláme?
(Předání zodpovědnosti dítěti.)
Petr: Já ji to dám. (Jezdí na koloběžce dál.)
Matka (po chvíli): Petře, říkal jsi, že Marušce tu koloběžku půjčíš. (Popis.) Když se Petr
k předání stále neměl, použila matka opět empatii a připojila informaci a výběr: Ty bys
nejraději jezdil až do večera, viď. Ale teď je na řadě Maruška. Dáš ji Marušce hned, nebo si
uděláš ještě jeden okruh a dáš jí koloběžku potom?
Petr se ještě krátce projel a předal koloběžku Marušce.
```
```
Projevy empatie přispívají k emocionálnímu rozvoji dětí
V knize „Emoční inteligence" uvádí její autor Daniel Goleman, že na tom,
jak jsme v životě úspěšní a šťastní, se rozumová inteligence (IQ) podílí jen asi
z dvaceti procent. Mnohem větší roli hraje soubor schopností, které jsou v posledních
dvaceti letech označovány jako emoční inteligence. Patří sem schopnost vyznat se
sám v sobě a porozumět druhým, zvládat vlastní emoce a pomáhat druhým, aby
zvládali své emoce, schopnost udržovat si vnitřní motivaci k učení, práci a zábavě
a další. Tyto schopnosti se pak promítají do kvality našich vztahů a komunikace,
do pracovní kariéry a také do našeho tělesného zdraví, které velmi souvisí právě
s tím, jak umíme zacházet s emocemi.
Rozpoznávat a zvládat své emoce a motivy je jednou z velice
důležitých životních dovedností. K jejímu rozvoji u dětí významně přispí­
vají projevy empatie, zejména pojmenování toho, co děti pravděpodobně
prožívají. Užitek, který to přináší, je trojí.
```
1. Děti poznávají, že **mít emoce je v pořádku,** učí se přijímat je
jako součást života a využívat je, ne je popírat a potlačovat.

```
Osmiletá Lenka říká mamince: Jitka mi řekla, že se mnou už nebude
kamarádit, že bude kamarádit s Anežkou!
```

Respektovat a být respektován

```
Pojmenování pocitů dítěte: To tě asi zaskočilo, nečekala jsi to... Myslela
sis, že jste dobré kamarádky... Je ti to asi líto...
```
```
Prožívat lítost v situaci ztráty je přirozené, patří to ke zdravému cito­
vému vývoji. Skrytým poselstvím empatické reakce v tomto příkladu je:
V takové situaci můžeš cítit lítost. Je to přirozené. Jsi v pořádku.
Neempatická reakce by mohla vypadat třeba takto: Neber si to tak, to
děti někdy říkají a ani to tak nemyslí. Však se zase usmíříte. A když ne, tak si
najdeš jinou. Víš co, zavolej jí, ať se přijde podívat na našeho křečka... (Zlehčo­
vání, vysvětlování, rady.) Jak byste se cítili na místě Lenky? Jaké je skryté
poselství této reakce?
```
2. Tím, že se snažíme pojmenovávat, co se v dětech asi odehrává, jim
pomáháme **orientovat se v sobě - uvědomovat si své emoce, motivy,
přání a rozlišovat je.** To je předpokladem vědomého sebeřízení, které
zahrnuje i zvládání vlastních emocí.

```
Čtrnáctiletý Filip říká: Fakt jsem se na tu písemku učil. A ona dá tako­
vé záludné otázky! Úplně jsem zpanikařil, budu rád, když z toho bude trojka!
Pojmenování pocitů dítěte: Vidím, že jsi z toho pořádně rozladěný...
Říkal jsi, že to byla dost důležitá písemka, vím, že ses včera učil... Asi se cítíš
zklamaný, že jsi tomu věnoval čas a nepřineslo to, co jsi očekával... (Tečky mezi
větami znamenají, že dáváme prostor dítěti, které by zřejmě nějak reagovalo.)
```
```
Takovou reakcí dáváme najevo porozumění a zájem, ale současně sdě­
lujeme, že jde o emoce dítěte a především ono samo s nimi bude muset něco
udělat.
Neempatická reakce by mohla být například: Však to byla jen jedna
písemka, z toho se svět nezboří. Když se budeš dál učit, příště to určitě dopadne
lépe! (Zlehčování, vysvětlování.) Jak byste se cítili jako Filip? Jak by tato
reakce přispěla k porozumění vlastním emocím a k jejich zvládání?
```
3. Pojmenováním toho, co děti prožívají, jim pomáháme **kultivovat
a rozšiřovat slovník výrazů, který se týká jejich emocí, přání a očeká­
vání.** Tento slovník pak používají i v komunikaci s námi a s druhými hdmi.

```
Ve škole učitelka zaslechne, jak dvanáctiletý Jirka říká: Já toho Filipa
nenávidím!
Komunikaci s Jirkou pak zahájí tím, že pojmenuje, co asi prožívá:
Musíš být na Filipa pořádně naštvaný, když používáš taková silná slova...
```

```
IV. Potřebujeme, aby druzí chápali a přijímali, když se cítíme v nepohodě
```
Stejně tak jako se Jirka někde naučil používat slovo „nenávidím", učí
se nyní, že svůj vztek můžeme vyjádřit i jinak, například slovy „jsem naštva­
ný", což je společensky mnohem přijatelnější než „nenávidím". **Účinnější než
přednáška o slušných způsobech vyjadřování je přímo ukázat, jaká
slova se dají použít v určitých situacích** - například, když se zlobíme.
Nabídka jiného způsobu vyjadřování se dá zdůraznit informací, která může
následovat za projevem empatie: _Říct o někom, že ho nenávidíme, je hodně
silné slovo. Bylo by fajn, kdyby se v naší třídě taková slova nepoužívala. Když
se na někoho zlobíme, můžeme říct třeba: „Zlobím se, protože..."_
Neempatická reakce by byla třeba: _No, no! Co to slyším? Jak se to
vyjadřuješ? Brzdi! Co ti udělal?_ (Otázky, rady.) Jak byste se po takové reakci
cítili jako Jirka? Co by se z této reakce naučil Jirka z hlediska kultivace svého
slovníku?

**Projevy empatie pomáhají budovat vztahy**
Všechny tři složky empatické reakce - naslouchání, pojmenování toho,
co druhý prožívá, a vyjádření podpory - signalizují zájem, přijetí a péči. Proto
blahodárně působí na vztahy, nejen u dětí, ale stejně tak u dospělých.
V knize „Sedm návyků vůdčích osobností" uvádí Stephen Covey, že
lidé mají jeden u druhého pomyslné „citové konto". Projevy empatie a další
pozitivní chování (ocenění, spolupráce, umožnění volby...) představují vklad
do citového konta, které u druhého člověka máme, negativní chování (kritika,
manipulace, vyčítání...) naopak výběr z konta.
Žádný vztah není tak ideální, aby čas od času nedošlo k výběru z citových
kont. Proto je třeba o vztahy pečovat a udržovat citová konta „v plusu". Tam, kde
jsou citová konta těsně nad nulou, na nule nebo dokonce „v minusu", stačí jen
malý výběr, aby se dostavila rozladěnost a neochota nebo vznikl konflikt.
I v situacích, kdy nejsou ve hře žádné silné emoce, pomáhají drobné
projevy empatie udržovat dobré vztahy především mezi nejbližšími lidmi. Čas­
to jde o neverbální projevy - naslouchání, doteky, objetí. Anebo krátké věty,
kterými dáváme najevo zájem o to, co druhý prožívá _(Jsi asi utahaný...; Nej­
radši už bys to měla hotovo...)_ či vyjadřujeme svoji podporu _(Budu na tebe
myslet...; Držím ti palce...)._

#### 6. Empatie v praxi

```
Nejprve přemýšlet, potom hovořit
Když se učíme pojmenovávat, co druzí asi prožívají, pomáhá tento
postup:
```
- Nejprve si **pro sebe uvědomit, jaké pocity asi druhý člověk má**
    (obvykle nejde o jeden pocit, ale směs různých, i protichůdných pocitů).


```
Respektovat a být respektován
```
- Teprve potom mu to **sdělit jednoduchou oznamovací větou** - větou
    s tečkou nebo ještě lépe třemi tečkami na konci. Tři tečky znamenají,
    že dáváme druhému prostor, pokud by chtěl něco říct.

Například: Nemocné dítě nemohlo odjet s ostatními na výlet.
Pocity dítěte: lítost, zklamání, zlost.
Empatická reakce - pojmenování pocitů dítěte: _Je ti to líto, že nemůžeš
jet s námi..._ Nebo: _To jsi nečekal, že to takhle dopadne..._ Nebo: _To je k vzteku,
že ta nemoc přišla zrovna teď..._

```
Jedna věta často nestačí
Někdy je k tomu, aby se emoce ztišila, potřeba několika empatických
vět. Riziko takové rozšířené reakce je, že můžeme sklouznout k ne­
efektivním stylům - začneme sice empatií, ale pak zlehčujeme, vysvětluje­
me, radíme... (Vidím, že tě to zklamalo..., ale nic si z toho nedělej! Vezmi to
tak, že to mohlo dopadnout hůř... Teď bys měl...!)
Opakované pojmenování pocitů v situaci „emočního zranění" přirovná­
váme někdy k obvazu - ten také musíme několikrát ovinout přes fyzické
poranění, abychom třeba zastavili krvácení. Mezi několika empatickými
větami by měly být odmlky, aby měl druhý, pokud by chtěl, šanci
reagovat.
Dítě třeba říká: Ty ortopedické vložky jsou tak nepříjemné. Vůbec se
v tom nedá chodit! Už je nebudu nosit!
Pocity dítěte: bolest, nechuť, vztek.
Rodič (namísto vysvětlování, proč jsou vložky nutné, přijme pocity
dítěte): Věřím, že je to nepříjemné, hlavně ze začátku...
Dítě: To teda je! Kdybys věděl, jak z toho bolí noha!
Rodič: Byl bys nejradši, kdybys je nemusel nosit...
Dítě: To jo!... Já vím, že je potřebuju, ale nečekal jsem, že se s tím tak
natrápím!
Rodič: Nejlepší by bylo, kdyby sis ani nevšiml, že máš nějaké vložky,
viď...
Dítě: Kdyby to tak šlo udělat...
```
```
Když se emoce ztiší, můžeme použít dovednosti z III. kapitoly, na
prvním místě přizvat dítě ke spoluúčasti na řešení situace: Víš o něčem, co by
ti pomohlo, abys byl s těmi vložkami kamarád? A dále kombinovat všechny
dovednosti: empatii, informace, volbu, popis...
```
```
Vytvořit si „slovník"
Pro někoho může být empatická reakce obtížná, protože nemá pohoto­
vě vhodná slova, kterými by popsal, co se s druhým po emocionální stránce
```

```
IV. Potřebujeme, aby druzí chápali a přijímali, když se cítíme v nepohodě
```
pravděpodobně děje. První pokusy proto někdy vyznívají uměle, nepřirozeně.
Je to ale věc cviku. Není potřeba používat žádná cizí ani zvláštní slova; **po­
psat, co druhý asi prožívá, lze velmi prostě.**
Pomáhá rozšířit slovník o názvy běžných emocí. Věty, v nichž se snaží­
me pojmenovat pocity, můžeme také střídat s **větami, v nichž se zmiňuje­
me o dalších okolnostech dané situace.** Zvláště tehdy, když se rozvine
dialog, to pomáhá, abychom nesklouzli k neefektivním stylům. Dovedností,
kterou k tomu použijeme, je **popis.**
Dítě třeba říká: _Mám po náladě. Nechal jsem se vyvolat, ale stejně mi to
k ničemu nebylo a na vysvědčení dostanu z fyziky trojku!_
Rodič: _Vím, že ses na to včera večer několik hodin připravoval a všech­
no ostatní jsi odložil..._
Dítě: _No právě!_
Rodič: _Teď máš pocit, že to k ničemu nebylo...
Dítě: Ta fyzika mě jednu dobu docela bavila, chtěl jsem si tu známku
zlepšit. No aspoň jsem to zkusil..._

```
Hovořit o pozitivních věcech
Chceme-li dítěti pomoci překonat negativní emoce, někdy pomáhá,
když s ním mluvíme spíš o tom pozitivním, co by si přálo nebo na co se těší.
Říkáme třeba:
Ty už se na maminku těšíš, už bys chtěl, aby tu byla... (Namísto: Stýská
se ti po mamince...)
Doufal jsi, že ta písemka dopadne aspoň na dvojku... (Namísto: Asi tě
mrzí, že ta písemka nedopadla dobře...)
Chtěl jsi to mít brzy hotové... (Namísto: To člověka naštve, když se
nedaří...)
```
```
Pojmenovat přání namísto otázek a hotových řešení
Častými neempatickými reakcemi jsou otázky a předestírání hotových
řešení formou rad nebo pokynů. Dá se jim vyhnout také tak, že v rámci
empatické reakce můžeme mluvit o tom, co by si dítě pravděpodobně přálo.
```
```
Dítě třeba říká: Taková nuda! Příště už s vámi na žádný koncert nejdu!
Empatická reakce - pojmenování pocitů dítěte a také toho, co by si asi
přálo: Vidím, že tě ten koncert nenadchl. Možná bys byl rád, kdybychom šli
příště na něco, co vybereš ty...
(Namísto otázky: A na co bys chtěl jít? Nebo pokynu: Tak projdi kultur­
ní programy a vyber, na co půjdeme příště!)
Dítě říká: Pořád jezdíme na výlet na stejná místa. Už mě to vůbec
nebaví!
```

```
Respektovat a být respektován
```
```
Empatická reakce: Vidím, že už bys chtěl nějakou změnu. Třeba máš
nějaké nápady, kam jinam by se dalo jet...
(Namísto otázky: A kam bys teda chtěl jezdit? Nebo pokynu: Tak řekni
ty, kam bys chtěl jet!)
```
**Jako první věta stačí i popis chování**
Někdy je druhý člověk zjevně v nepohodě a my buď vůbec netušíme, co
se mu mohlo stát, anebo nás nenapadne žádná vhodná věta, kterou bychom se
pokusili popsat, co asi prožívá. V takových situacích můžeme dát najevo zá­
jem tím, že prostě jen popíšeme chování, které vidíme, nebo dáme najevo, že
vnímáme, že se s dotyčným něco děje:
_Vidím, že nejsi ve své kůži...
Vidím, že pláčeš...
Tobě se asi muselo stát něco nepříjemného...
Slyšela jsem, že jsi měla nějaký problém v práci..._
Je to mnohem šetrnější způsob než otázky _(Co se ti stalo? Proč plá­
češ?)._ Ten, kdo je v emocích, po takových jemných výzvách často začne poví­
dat, co se s ním děje.

```
Empatická reakce není jen pro náročné situace
Lidé někdy „testují" účinnost empatických reakcí až v náročných si­
tuacích, kdy běžně používané (většinou neefektivní) prostředky už zjevně sel­
hávají. To nebývá moc úspěšné a vyznívá to nepřirozeně a málo přesvědčivě.
Také druhá strana, která není na takovou reakci zvyklá, se může cítit zasko­
čena a ohrožena (Co to na mě zkouší? To má být nějaká nová finta?).
Základním doporučením, které platí pro všechny dovednosti popsané
v této knize, je zkoušet je v běžných situacích každodenního života. Až
když je zvládáme v běžných situacích, můžeme se učit používat je i v těch
náročnějších.
Empatické reakce můžeme začít trénovat v situacích, kdy nejde o žád­
né silné emoce. Když partner nebo partnerka přicházejí domů po náročném
dni, mohou třeba slyšet: Ahoj, to jsem rád/a, že už jsi doma. Asi jsi unavený/
unavená a musíš mít hlad.
Někdy nemusíme říkat dokonce vůbec nic. Stačí pohled, výraz tváře,
který říká, že jsme si všimli, že není něco v pořádku. Dítě nebo blízkého
člověka, který je v emoční nepohodě, můžeme pochovat, pohladit, přitulit
nebo obejmout.
```
**Empatie činem**
Slova musí jít někdy ruku v ruce se skutky. Jsou situace, kdy nestačí
dát najevo jen porozumění, ale je třeba také odstranit příčinu bolesti nebo
jiné nepohody. Teprve tehdy naše slova padnou na úrodnou půdu. Metaforicky


```
IV. Potřebujeme, aby druzí chápali a přijímali, když se cítíme v nepohodě
```
to můžeme vyjádřit tak, že když má někdo žízeň a my mu můžeme podat
pohár vody, nebudeme mu jen říkat, že žízeň dovede člověka potrápit, ale ze
všeho nejdřív poskytneme vodu.

```
Dodatečná empatie
Může se stát, že se v situaci, kdy je druhý v emocích, „neuhlídáme"
a řekneme mu něco neempatického, co jeho nepohodu ještě zvýší. Dobrá
zpráva je, že se to dá napravit - empatii můžeme projevit dodatečně. Napří­
klad: Víš, uvědomila jsem si až teď, že jsi měl náročný den, a proto se ti na ten
nákup nechtělo. A to moje popohánění ti asi taky nepřidalo na náladě.
```
```
Uspokojení přání v představě
Někdy děti touží po něčem, co bychom jim rádi dopřáli, ale v dané
chvíli to není možné. V rámci empatické reakce s nimi o tom ale můžeme
hovořit. V knize „Jak mluvit, aby děti naslouchaly, jak naslouchat, aby děti
mluvily" nazývají její autorky tento typ empatické reakce „uspokojením přání
ve fantazii".
V mateřské škole například některé děti těžce snáší odloučení od ma­
minky. Někdy pomáhá běžná empatická reakce - naslouchání a pojmenování
pocitů dítěte: Tobě se stýská, viď... Byl jsi zvyklý být s maminkou skoro pořád
a teď ti chybí... Jindy ale pojmenování pocitů emoci neztiší a naopak
vyvolá další vlnu lítosti a pláče. Dochází k tomu zejména u dětí, kterým se
empatie jinak moc nedostává a které slýchávají spíše zlehčování, rady,
poučování: Nebreč, jsi přece už velký. Maminka přijde. Pojď si hrát tady s tou
stavebnicí. Kluci nepláčou. Takové reakce vedou k potlačování pocitů, které
pak mohou po projevu empatie „propuknout" - jako by si dítě řeklo: „Teď
konečně můžu plakat."
V takových situacích pomáhá uspokojení přání v představě - tím, že si
s dítětem povídáme o předmětu jeho touhy. Buď jsou to oznamovací věty: Ty se
už maminky nemůžeš dočkat... Už se těšíš, co spolu budete dělat... anebo otázky:
Kde asi maminka teď je?... Co asi dělá?... Co spolu budete dělat, až přijde?...
```
```
V kapitole III. i v této kapitole jsme mluvili o riziku otázek a vyptává­
ní. Pokud však citlivě volenými otázkami rozvíjíme téma, které nastoli­
lo dítě, je to v pořádku. Jde o otázky z okruhu těch, kterými zveme děti ke
spoluúčasti, nikoli o nátlakové vyptávání nebo kontrolu. Pomáhá také, když si
dítě může maminku namalovat nebo přinést její fotografii.
V jedné školce se nám na začátku roku naskytl dojemný pohled na několik dětí
plačících nad fotografiemi svých maminek. Jak nám ale sdělily učitelky, adaptace těchto dětí
proběhla rychleji, než když s dětmi o jejich pocitech nemluvily a snažily se odvést jejich
pozornost k hračkám a hrám.
```

```
Respektovat a být respektován
```
```
Empatická reakce není univerzální dovedností
Lidé se někdy snaží reagovat empaticky i v situacích, kdy je na místě
použití jiných komunikačních dovedností a postupů.
Empatická reakce je vhodná především pro situace, kdy my
sami jsme celkem v pohodě a chceme dát najevo zájem o druhého
Člověka, který prožívá nějakou zátěž nebo nepohodu. Ani v těchto situacích
však není jediným možným začátkem. Dá se použít třeba také popis, informa­
ce nebo výběr. Všemi těmito dovednostmi signalizujeme respekt a partnerský
přístup. Empatická reakce má však ještě další pozitivní dopady týkající se
zejména rozvoje osobnosti a vztahů.
Když jsme sami v negativních emocích, je těžké projevit empatii. Zvlášť
tehdy, kdy nás druhá strana napadá nebo zraňuje, je na místě „sebeobrana"
v podobě já-výroků, nikoliv empatie!
```
**Empatická reakce není souhlas**
Jak už jsme zmínili v 1. části této kapitoly, musíme **rozlišovat emo­
ce (například vztek) a jejich projevy (agresivní chování).
Přijmout můžeme všechny emoce, nevhodné projevy chování
však máme právo omezovat.**
Například: _Vidím, že jsi na Ondru naštvaný, to se ale dá dát najevo
jinak než kopáním!_ Nebo: _Každý má právo se někdy rozzlobit, svá slova bychom
ale měli vážit_
Vedle pojmenování toho, co asi prožívá, dostalo dítě také **informaci**
o nevhodném vyjádření svých emocí. Pozor, abychom nesklouzli k vyčítání
nebo kázání.

```
Od empatické reakce k řešení problému
Jsou situace, v nichž vystačíme s empatickou reakcí. V mnoha jiných
situacích jsou projevy empatie jen prvními, pro další komunikaci však zásadní­
mi články celé série dovedností a postupů, které už směřují k řešení určitého
problému. Empatická reakce se dá účinně kombinovat s dovednostmi popsaný­
mi ve III. kapitole. Neuškodí ale připomenout si základní zásadu respektující
komunikace při řešení problému s druhým člověkem (ať je to dítě nebo dospě­
lý): Být průvodcem, nikoliv řešitelem. Nevnucovat druhým lidem svoje
řešení, ale pomáhat jim, aby nalezli to svoje. Poskytnout jim prostor,
přibírat je ke spoluúčasti, dávat informace a umožnit výběr.
Prvními větami, které můžeme mít v záloze, když vidíme, že se emoce
ztišily a druhá osoba je ochotna a schopna zabývat se řešením nějakého
problému, mohou být otázky, kterými otvíráme prostor pro její aktivitu
a návrhy: Co by ti pomohlo? Chceš se mnou o tom ještě mluvit? Co teď
navrhuješ? Můžu pro tebe něco udělat? a další otázky, které provokují
k přemýšlení a hledání řešení z vlastní hlavy.
```

```
IV. Potřebujeme, aby druzí chápali a přijímali, když se cítíme v nepohodě
```
```
Na dvou skutečných příbězích si můžeme ukázat, jak se dá empatická
reakce použít i v náročnějších situacích běžného života. Oba příběhy také
zřetelně ukazují, že empatie neznamená souhlas a lze ji kombinovat
s účinným vymezením hranic.
```
První příklad je z dětského domova.
Lukáš, asi 15tiletý, vtrhl do dívčího pokoje, začal vyhazovat věci z Heleniny skříně
a vyhrožovat, že ji zabije. Situace vypadala vážně a mladá vychovatelka běžela na druhé
oddělení, kde sloužil večerní směnu muž. Konflikt zpozorovala jiná pracovnice domova
a pokusila se jej řešit. Přistoupila k rozzuřenému chlapci a oslovila ho:
_Lukáši, vidím, že jsi na Helenu pořádně naštvaný._ (Lukáš se zarazil.)
_Víš, ale vrazit takhle k děvčatům na pokoj a rozhazovat jim věci, to je fakt nepřijatelné.
Jestli chceš, můžeme si o tom promluvit, až se trochu uklidníš._
Po těchto třech větách přestal Lukáš vyhazovat věci ze skříně a odešel, i když naštva­
ně. Vyhrocení konfliktu bylo odvráceno ještě před příchodem obou vychovatelů.

Druhý příběh je ze zvláštní školy.
Kája byl fyzicky zdatný chlapec z osmé třídy. Jednou za paní učitelkou přiběhly děti:
_Paní učitelko, rychle, Kája bije paní uklízečku!_ Učitelka běžela dlouhou chodbou, což jí umož­
nilo trochu si promyslet, jak bude reagovat. Na místě se ukázalo, že Kája uklízečce „pouze"
sprostě nadával. Učitelka nejprve poprosila uklízečku, aby se vzdálila, s tím, že se za ní potom
zastaví.
Pak řekla chlapci: Asi _jsi pořádně naštvaný, když tohle říkáš!
Bodejť ne,_ durdil se, _nemá mi nadávat, že mám boty jako z pole!
To se tě asi dotklo...
Jo, to se mi nemá říkat,_ odpověděl už klidněji.
_Nikdo nemá rád, když mu druzí nadávají...
No..., nemá._
Když učitelka cítila, že emoce opadá, pohlédla na Kájovy boty, on také - a řekl:
_Já jsem si je nestačil očistit.
Tak co s tím teď uděláš?
Asi bych se měl zout.
Víš, myslím, že by bylo správné dát to do pořádku i s paní uklízečkou. Když se s někým
pohádáme a chceme se_ s _ním zase usmířit, pomůže, když se omluvíme._ (Šlo o informaci
o omluvě, nikoli příkaz!)
Kája se druhý den uklízečce skutečně omluvil.

```
Ty, kteří s empatickou reakcí nemají zkušenosti, by při sledování této
situace možná napadlo, že „paní učitelka je na toho drzého kluka moc měkká"
a že je mu třeba dát co proto. Mohli by se do konfliktu dokonce v podobném
duchu vložit. Možná, že by takto uvažovala a reagovala i paní uklízečka,
a proto ji učitelka požádala, aby mohla zůstat s Kájou o samotě. Zkusme
příběh domyslet v dalších souvislostech.
Jak by se konflikt vyvíjel, kdyby učitelka zareagovala obviněním?
Jak by na obvinění pravděpodobně reagoval Kája?
Jak by to potom dopadlo s omluvou?
```

Respektovat a být respektován

Lze si také představit odlišný průběh celé situace. Co kdyby uklízečka
namísto útočných slov použila vůči Kájovi popis a informaci? Co konkrétně
mohla říct?
Můžete si zkusit zformulovat a zapsat 2-3 empatické věty, které
mohla použít učitelka, aby projevila porozumění i uklízečce.

Podstata empatické reakce se dá shrnout do následujícího přehledu
neefektivních a efektivních reakcí.

```
místo posuzování - naslouchat a přijmout pocity druhého
místo zlehčování - brát vážně
místo otázek - projevit zájem oznamovací větou
místo rad - dát druhému prostor, aby sám našel řešení
místo litování - projevit účast a vyjádřit podporu
místo svalování viny - pomoci druhému hledat pozitiva a možnosti
řešení
```
```
Cvičení
Nabízíme vám, abyste si zkusili zformulovat empatické reakce, který­
mi byste začali komunikaci z vaší strany v následujících situacích. Ukázky
možných reakcí jsou na konci kapitoly.
```
```
Dítě říká:
```
_1. Dnes jsem dostal čtyřku z pololetní písemky z matiky!
2. Zase se mi holky smály, že mám aktovku jako z první třídy!
3. Ta Milada je pitomá! Já ji nenávidím!
4. Ten pokoj je strašně malý a ještě tu musím být s bráchou! Chci mít
svůj pokoj!
5. Pořád se o mě staráš jako o mimino!
6. Vůbec se mi nelíbí, jak vypadám!
7. Já se ten dějepis snad nikdy nenaučím!_

```
Váš partner/partnerka říká:
```
_8. Cekal jsem u toho doktora dvě hodiny a nakonec jsem musel odejít,
protože jsem slíbil, že do deseti budu v práci._ **_A_** _to jsem byl objednaný!
9. Dal jsem si s tím rozborem takovou práci, a šéf neřekl ani „děkuji"!_


```
IV. Potřebujeme, aby druzí chápali a přijímali, když se cítíme v nepohodě
```
_Počítal jsem s tím, že dnes ten úkol doneseš.
Čekala jsem, že zavoláš. Měla jsem o tebe strach.
Děti, váš hovor mě ruší.
Měl jsem dnes hrozný den. Potřeboval bych teď tak půlhodinku klidu.
Nesnáším Čekání.
Mám z té zkoušky strach.
Je to pro mě docela těžké, ale potřebovala bych o tom hovořit. Byla bych
ráda, kdyby sis na mě nasel Čas.
Jsem zklamaná, že se nedodržel ten termín předání bytu._

Já-výrok je komunikační dovednost, kterou **sdělujeme, jak se cítíme
a proč, s čím jsme počítali nebo co potřebujeme a očekáváme.**
V **Širším smyslu** jsou já-výroky **jakákoliv sdělení o nás samot­
ných.** Používáme v nich tedy **tvary zájmena já** (já> mně, mi, mne, mě).
Například: _Mám ještě tak na hodinu práci na počítači. Pak uvařím večeři. Je
třeba, abyste mezitím oloupali brambory._ Ve III. kapitole jsme se už s podobnými
větami setkali u komunikační dovednosti informace.
V **užším smyslu** se označení „já-výrok" používá pro **sdělení, v nichž
hrají roli naše emoce a přání.** Například: _Děti, mrzí mě, že jsme se nedokázali
dohodnout. Doufám, že se k tomu zítra vrátíme a pokusíme se vymyslet řešení._ Já-
výroky můžeme vyjadřovat buď emoce **negativní** _(Jsem z toho jednání zklama­
ný.),_ nebo **pozitivní** _(Mám moc fajn pocit, když přijdu domů a vše, na čem jsme
se dohodli, je hotovo.)._
Hlavním tématem této kapitoly je zvládání negativních emocí, budeme
se tedy zabývat já-výroky v souvislosti s vyjádřením naší nepohody v nějaké
zátěžové situaci nebo když něčí chování překročilo pro nás únosnou míru.
Použití já-výroku v takových situacích může plnit tyto funkce:

- Dáváme jimi najevo, že **jsme si vědomi, co se s námi emocionálně**
    **děje, a že přebíráme odpovědnost za své emoce.** (Neobviňujeme
       druhé, že za naše emoce mohou oni.)
- Je to **informace pro druhé o tom, co prožíváme,** ať už na tom mají
    nějaký podíl nebo ne.

```
ni
```
#### 7. Vadí mi, že... Očekávám, že...

#### Já-výrok


```
Respektovat a být respektován
```
1. **Hovoříme o tom, jak se cítíme** (zásadně používáme tvary zájmena
    já - já, mně, mi, mne, mě).
**2. Sdělujeme, co vyvolalo naše emoce** (základní komunikační doved­
ností je při tom popis nebo informace).
**3. Vyjadřujeme svá přání nebo očekávání,** jak situaci řešit.

```
Často se používá jen první nebo jen třetí část já-výroku.
```
1. **Hovoříme o tom, jak se cítíme**
    Mluvíme o sobě, o svých pocitech, které v nás určitá situace, událost
nebo chování druhého vyvolává. Z gramatického hlediska je **podmět těchto
vět v** 1. **nebo 3. osobě.** Tím se vyhneme **obviňování, kritice nebo jinému
hodnocení druhého.** Věty, které vyjadřují hodnocení, zpravidla obsahují zá­
jmena ty, tebe, ti, tvůj (tvá, tvoje) nebo vy, vás, vám, váš (vaše).

```
Už se opravdu zlobím! (Namísto: Teď jste mě rozzlobili!)
Už toho mám dost! (Namísto: Jsi vážně nespolehlivá!)
Vadí mi křik. (Namísto: Z toho vašeho křiku mě raní mrtvice!)
Tohle mě docela zklamalo. (Namísto: Že se nestydíš!)
Ironii nemám ráda. (Namísto: Jak to se mnou mluvíš?!)
```
Zásadně mluvíme jen **sami za sebe** - nikoliv za další osoby: _Mě to_ **_rusá_**
(nikoliv: _Nás to ruší), mně vadí, že..._ (nikoliv: _nám všem vadí, že...)._ Důležitá **je**
pravost, upřímnost našich sdělení - **mluvíme o svých skutečných pocitech.**
Nebudeme tedy říkat: _Já jsem smutná,_ když s námi lomcuje zlost. To někdy
dospělí, zvláště učitelky, říkají menším dětem, protože se domnívají, že dávat
najevo hněv je nesprávné a dokonce neprofesionální. Děti z toho ale mohou být
zmatené. Jednak dost dobře nechápou, proč by měla být paní učitelka smutná
kvůli neuklizeným hračkám (samy znají pocity smutku z docela jiných příčin),
jednak vnímají neverbální stránku sdělení - tón hlasu, a ten zřetelně nem smutný.
Citlivější děti s dobrým vztahem k dospělému na to pravděpodobně „zaberou",

- Někdy má já-výrok význam jako **signál STOP!** - tady už se překračují
    únosné meze!
- Já-výroky slouží jako neútočné, neagresivní **„vypuštění" emocí** (když
    sdělíme, jak nám je, uleví se nám).
- Já-výroky **chráníme naši vlastní sebeúctu** - dáváme jimi najevo, že
    nestrpíme, aby se k nám druzí chovali nepřijatelně, a že si zasluhujeme
    respekt.

```
Z čeho se skládá já-výrok
Já-výrok může mít tři části:
```

```
IV. Potřebujeme, aby druzí chápali a přijímali, když se cítíme v nepohodě
```
ale tento postup je vlastně manipulací a citovým vydíráním. Starší děti jsou již
schopné to rozeznat a vůči manipulacím se brání.
Také **tón hlasu by měl odpovídat našim emocím** - může být zvýše­
ný, razantní nebo rozzlobený, někdy třeba i smutný.
Podobně jako u empatické reakce, kterou někdy musíme vícekrát zopakovat,
můžeme i o vlastních emocích hovořit ve více větách, úměrně tomu, jak silné jsou:
_Tohle mě fakt vytáčí! Byli jsme domluveni, že pejsek zůstane na zahradě.
Když si představím, co práce to dá tady teď uklidit, mám docela pokaženou
náladu, počítala jsem s tím, že teď půjdeme na nákup..._

Pokud chovám větších dětí (nebo dospělých, třeba partnera) překračuje
určité meze a my se stále budeme tvářit trpělivě, vstřícně a klidně, může dojít
k zásadnímu nedorozumění. **Druzí si náš klid totiž mohou vykládat jinak:**
jako nezájem,
mohou mít pocit, že všechno je v pořádku,
mohou si myslet, že předvádíme, jak jsme dokonalí a „neprůstřelní"
(a oni naopak nemožní).
Zvláště poslední výklad muže vyvolal snahu zjistit, zda taková dokona­
lost nemá někde trhlinu. Děti pak budou ve svém nevhodném chování spíš
pokračovat nebo ještě „přitvrdí", aby si otestovaly, co vydržíme. Pak se může
stát, že už situaci nezvládneme a „tlakový hrnec" vybuchne.

**2. Sdělujeme, co vyvolalo naše emoce**
    V této části jé-výroku můžeme hovořit o příčinách naší nepohody. Ko­
munikačními dovednostmi jsou **popis a informace.** Připomínáme zásadu pro
jejich použití - **hovořit o problému samotném, „nenavážet se" do osoby,
jejíž chování naši nepohodu vyvolalo** (vyhnout se vyčítání, srovnávání,
moralizování...). Opět pomůže gramatické hledisko - **používat 1. nebo 3.
osobu, vyhýbat se 2. osobě.** Někdy to ale nejde, a pak platí pravidlo použít
2. osobu v neutrální podobě a zdržet se všech vyjádření, která by vyznívala
jako obviňování a negativní hodnocení.
_Zlobím se, že ty hračky nejsou ještě uklizené._ (Nikoliv: _...že jsi neuklidil
ty hračky.)
Jsem uz rozladěná. Řekla jsem, že potřebuji ty oloupané brambory do
půl šesté._ (Nikoliv: _...že jsi neoloupal ty brambory.)
Mám vztek. Nemůžu usnout, když vím, že nejsi doma. Byla jsi venku
o více než dvě hodiny déle, než jsme se dohodli. Měla jsem o tebe strach._
(Namísto: _Kvůli tobě jsem nemohla spát. Copak ty nevíš, kdy jsi měla přijít?
Jak si to vůbec představuješ?!)_

```
Sdělit pouze informace o tom, CO vyvolalo naše negativní emoce, není snad­
né, protože máme sklon napadat OSOBU, jejíž chovám naši nepohodu vyvolalo.
```

```
Respektovat a být respektován
```
```
' Více o tomto tématu najdete v knize H. Lernerové Tanec hněvu (1997).
```
To však zákonitě vzbuzuje negativní emoce i u druhé strany, ať je to dítě
nebo dospělý. Dostaví se reakce, které jsme popisovali v kapitole o neefektivních
komunikačních způsobech - naší snahou je v prvé řadě zbavit se pocitu ohrožení,
nikoliv chovat se žádoucím způsobem. Reakcí na obvinem bývá odmlouvání, vzdor,
hádka, protiútok, zlostné chování, křik anebo se prostě tvářit, že se mě to netýká.
Nejlehčí je neudělat nic - už tím Lze vyhrát a „zachovat si tvář".
Je-li vše ze situace a souvislostí patrné, je proto lépe tuto část vynechat.

**3. Vyjadřujeme svá přání nebo očekávání, jak situaci řešit**
    I když se při já-výrocích vyhýbáme obviňování, mohou být taková sdě­
lení pro druhého přesto nepříjemná. Třetí část já-výroku slouží k tomu, aby­
chom negativní emoce druhé strany vyvážili poukázáním na možnosti pozitiv­
ního řešení problému. Skrytým poselstvím této části já-výroku je, že nechceme
setrvávat v nepohodě a přejeme si, aby se věci i vztahy daly zase do pořádku.
Současně dáváme druhému najevo, že ho považujeme za hodnotného a kompe­
tentního člověka schopného řešit problém. Přání a očekávání, která sděluje­
me, se mohou týkat přítomnosti nebo budoucnosti.
    _Nesouhlasím s tím, že se o tom konfliktu už nemá mluvit. Myslím si, že
by bylo správné, aby ses Jirkovi omluvil.
Cítím se tou situací zaskočená. Potřebovala bych čas na rozmyšlenou.
Navrhuji sejít se za dva dny._
    _Jsem rozladěný z toho, jak to dopadlo. Asi by bylo dobré příště lépe
zvážit, co je v našich možnostech._

```
Podle okolností můžeme nebo nemusíme třetí část já-výroku použít. Dá
se také použít zcela samostatně, jak je uvedeno ve III. kapitole o efektivních
komunikačních postupech.
```
```
Já-výroky pomáhají oběma stranám
Já-výroky jsou informací pro druhé - že něco prožíváme a potřebuje­
me, často v souvislosti s tím, že jejich chování překročilo určité meze.
Když lidé cítí hněv, zklamání, často sahají k obviňování, moralizování,
vyčítání, souzení druhého člověka. Vlastně tím říkají, že chtějí, aby se změnil,
a oni sami se sebou nehodlají dělat nic (proč také, když na vině je ten dru­
hý!).* Právě tyto způsoby však zabraňují druhým, aby se měnili - cítí se uraže­
ni, dotčeni, cítí hněv nad osočováním svého charakteru. To jim umožňuje, aby
si nepřipustili svůj podíl na situaci - což je předpokladem, aby se sebou něco
udělali. Psychologové v poradnách velmi dobře znají očekávání a přání,
s kterými přicházejí rodiče i manželští partneři: aby se změnilo dítě nebo
partner. Nemáme moc změnit druhého člověka. Jediná osoba, kterou
```

```
IV. Potřebujeme, aby druzí chápali a přijímali, když se cítíme v nepohodě
```
```
Pokud nejsme v silných negativních emocích, je účinnější používat
namísto první části já-výroku, kterou vyjadřujeme svoji nepohodu,
pozitivní sdělení o tom, co očekáváme, a případně doplnit informaci,
jaké to bude mít pozitivní přirozené důsledky.
```
_Potřebuji teď asi 10 minut klidu a vaší pozornosti, abych mohla vyložit
látku._ (Namísto: _Vadí mi, že nemohu v klidu vyložit látku.)
Očekávám, že budeme jednat na rovinu._ (Namísto: _Nelíbí se mi, že
nejednáme na rovinu.)
Vypadá to, že by se z toho mohl stát problém, chtěl bych to řešit._
(Namísto: _Začínám být naštvaný, že z toho děláme problém.)
Bylo by fajn, kdyby bylo uklízení hotovo včas, abychom mohli co nejdřív
vyrazit na ten výlet._ (Namísto: _Zlobím se, že ještě není uklizeno.)_

**můžeme změnit, jsme my sami.** Máme však možnost jasně vyjadřovat, jaké
chování nejsme ochotni snášet, a co hodláme dělat v případě, že by takové
chování pokračovalo. Já-výrok je k tomu dobrým nástrojem. **Neútočná for­
ma dává druhým šanci své chování zkorigovat.**
Já-výroky **pomáhají ale také nám samotným** - ulevit svým emocím,
chránit svou sebeúctu, uvědomit si něco o sobě. K tomu, abychom si uvědomi­
li, jak se cítíme, proč, a co bychom potřebovali, není vždycky ani nutné říkat
to nahlas. Každý zažil situaci, kdy mu pomohlo, že si uvědomil své negativní
emoce, a zařídil se podle toho - odložil důležité rozhodnutí, vyhnul se další
konfrontační komunikaci, změnil činnost, odpočinul si...
**Já-výrok vyjadřuje, že to nejsou druzí, kteří mají vládu a moc nad
našimi emocemi, ale že jsme to my sami.** Pokud si řekneme: _ON/ONA mě
naštval/a!,_ jako bychom tím říkali, že někdo jiný je zodpovědný za to, jak se
teď cítíme, a my s tím vlastně nemůžeme moc udělat. Jako bychom Čekali, že
ti, kteří nás naštvali, nás zase „odeštvou".
Pokud si řekneme: _Já mám teď vztek!,_ vyplývá z toho, že je to náš
vztek a především na nás záleží, co s ním uděláme. Když to řekneme nahlas,
dáváme tím najevo i svému okolí, že přijímáme zodpovědnost za své emoce.

**Mluvit spíš o tom, co si přejeme, než o tom, co nám vadí**
Já-výroky, které vyjadřují negativní pocity, by se neměly používat příliš
často. Daly by se přirovnat k soli nebo koření - jsou důležité, ale nesmí jich
být moc. Vyjádření negativních emocí představuje už dost silný „kalibr". Když
se používá často, přestáváme mu přikládat váhu a ztrácíme tak účinnou komu­
nikační dovednost.


```
Respektovat a být respektován
```
```
Já-výroky se dají také zmírnit tím, že nemluvíme o negativních emo­
cích přímo, ale spíše nepřímo - tak že popíšeme, co jsme očekávali
nebo v co jsme doufali (a co nenastalo a přineslo to negativní přirozené
důsledky).
```
```
Nečekal jsem, že to tak dopadne.
Myslela jsem si, že ta věc zůstane mezi námi.
Předpokládal jsem, že dnes přijdou všichni. Když nejsme komplet, nemů­
žeme to dořešit
Cekala jsem, že bude kuchyň uklizená. Úklid nás teď zdrží.
```
```
Kdo používá já-výroky, měl by používat i empatickou reakci
Použití já-výroků je v některých situacích zcela na místě. Současně
však mohou představovat výběr z citových kont, která u druhých máme. Po­
kud chceme udržet naše vztahy s druhými na dobré úrovni, je třeba vzájemná
citová konta zase dorovnávat. Jedním z prostředků, které k tomu můžeme
používat, je empatická reakce. Dalo by se říct, že kdo vůči lidem ve svém okolí
používá já-výroky, měl by používat také empatickou reakci. Já-výroky dáváme
najevo, že očekáváme, že druzí budou brát ohled na to, jak se cítíme a co
potřebujeme. Empatickou reakcí dáváme najevo, že se snažíme pochopit, co
cítí a potřebují zase druzí.
```
```
Já-výroky používáme v situacích, kdy jsme ve větších emocích
my, empatickou reakci v situacích, kdy jsme celkem v pohodě
a v emocích jsou druzí. Obě dovednosti se mohou použít i současně.
```
Když jsou emoce na obou stranách, pomáhá taková reakce ošetřit obě
„emoční zranění". Podle okolností lze jako první použít empatii a potom já-
výroky nebo to udělat naopak nebo obě dovednosti střídat.
_Asi ses dobře bavila, to pak člověk zapomene na Čas_ (tón nesmí být
ironický či posměšný!). _Ale já jsem se o tebe bála. Opravdu bych si přála, aby
se naše dohody o tom, kdy přijdeš, plnily._ Nebo: _Jsem fakt naštvaná! Je to tento
týden už podruhé... Věřím, že ses dobře bavila, ale přesto si přeji, aby se naše
dohody dodržovaly. Nebo abys alespoň dala vědět, že jsi v pořádku.
Nejspíš jsi měl důvody, proč jsi tu práci neudělal. Ale mně teď stojí zase
moje práce.
Cítím se nepříjemně, když se o té věci dozvídám od dalších lidí... Možná
jsi měl strach mi to říct...
Vidím, že se ti do toho nádobí nechce. Já už ale Čekat nemůžu, potřebuji
mít do deseti minut volný dřez._


```
IV. Potřebujeme, aby druzí chápali a přijímali, když se cítíme v nepohodě
```
**Pomáhá vytvořit si „slovník"**
Abychom uměli hovořit o tom, co prožíváme a potřebujeme, nebo
o tom, co prožívají a potřebují druzí, neobejdeme se bez rozšiřování slovní
zásoby pro pojmenování emocí, motivů, přání, očekávání. Některé věty nám
zpočátku mohou znít nepřirozeně, uměle, ale postupně můžeme najít taková
slova, která budou znít přirozeně a věrohodně nám samotným i lidem, kterým
jsou určena.
Já-výroky ani empatické reakce by neměly být frázemi, které opakuje­
me pořád dokola _(Vadí mi, že..., To pro tebe muselo být nepříjemné...)._ Neotřelá
a upřímná sdělení mají větší účinek. Ilustruje to následující příběh:
Matka mluvila na svého syna, ten ale moc neposlouchal, co říká, a začal se k ní
otáčet zády. Matka použila já-výrok: _Víš, špatně se mi mluví k tvým zádům._ Syn se okamžitě
otočil a začal naslouchat.
Raději nebudeme příliš často používat slova: _Nelíbí se mi, že...,_ zejmé­
na vůči dětem. Může to vyznívat tak, že něco se dělá nebo nedělá nikoliv
proto, že je to důležité a potřebné, ale hlavně proto, aby se nám to líbilo.

```
Když se nesetkáme se vstřícností
Někdy mohou druzí reagovat na já-výrok bez vstřícnosti nebo pokračují
v agresí.
Řekneme třeba: Vyčítání mi vadí. Rád/a bych o tom mluvil/a, ale ne
tímto způsobem.
Partner nebo kolega reaguje: Mně je jedno, že ti to vadí. To je tvůj problém.
V takovém případě bývá nejúčinnější se vší důstojností zopakovat já-
výrok ještě jednou: Ale mně to opravdu vadí, já to nechci, případně: Víš,
opravdu bych chtěl/a, aby... a změnit téma hovoru nebo odejít. Vyhneme se
tak neplodné komunikaci navozující další negativní emoce, kdy jeden opakuje,
že mu něco vadí, a druhý, že mu to nevadí nebo že jemu vadí něco jiného.
Často je taková nevstřícnost jenom projevem nedostatečných sociálních do­
vedností. Někteří lidé nevědí, jak reagovat, když jim druhý říká, že je mu něco
líto, že ho něco bolí, mrzí a podobně.
Tento postup chrání také naši sebeúctu. I když neuspějeme, řekneme
si neagresivně své, dáváme jasně najevo svůj nesouhlas.
Odejít nebo změnit téma rozhovoru může být někdy namístě i vůči
dětem - aby nezačaly situaci vnímat jako boj o moc, měly čas uvědomit si, co
cítí druhý člověk, a jaké důsledky vyvolalo jejich chování. V XI. kapitole
0 prevenci popisujeme, jak je možné učit děti já-výrokům, ale také omluvit se
1 přijmout omluvu.
```
```
Cvičení
Změnit tyto věty na já-výroky znamená mluvit o sobě, o svých pocitech
nebo o svých přáních a očekáváních. Na označení zdroje problému se hodí
popis nebo informace.
```

Respektovat a být respektován

_Kláro, nepřerušuj mě!
Zase jsi ten úkol nedonesl, i když sis mohl vybrat, do kdy ho doneseš. Já
už nevím, co s tebou mám dělat.
Na vás vůbec není spolehnutí, ty kytky jsou úplně uschlé!
Jak si to představuješ, že nezavoláš, když se takhle zpozdíš! Příště
prostě musíš zavolat, i kdybys měl jít hledat telefonní budku!
Buďte teď chvíli zticha a poslouchejte!_

```
Cvičení - ukázky možných reakcí
```
```
Ukázky empatických reakcí ke cvičení na str. 112 (v některých
situacích je již naznačen přechod k řešení):
```
_1. Asi jsi čekal lepší známku... Teď si děláš starosti, co budeš mít na
vysvědčení... Možná přemýšlíš, jestli si to můžeš nějak opravit...
2. Vidím, že tě to mrzí... To se člověka dotkne... Asi jsi to od nich
nečekala, říkala jsi, že spolu vycházíte docela dobře...
3. Ty jsi ale pořádně rozzlobená... Asi se stalo něco, co tě nadzvedlo...
Můžeme se na někoho zlobit, ale dá se to říct i jinak..._
**_4._** _Určitě by bylo moc fajn mít svůj pokoj... Máš nějaký návrh, jak to
udělat, když jste s bráchou dva a jiný pokoj už nemáme?... Jak by sis chtěl
zařídit svůj pokoj, kdybys ho mohl mít?
5. Asi bys chtěl být víc samostatný... Možná už jsi přemýšlel, v čem se
umíš o sebe postarat sám... Jestli chceš, můžeš mi o tom říct víc...
6. Zdá se, že nejsi moc spokojená... Chceš se mnou o tom mluvit?
7. Zapamatovat si všechny ty letopočty není jen tak... Napadá tě něco, co
by ti pomohlo?
8. To Člověka naštve, když s něčím počítá, naplánuje si Čas a pak to
nevyjde... Takhle ztratit dvě hodiny...
9. To jsi asi docela zklamaný... Cekal jsi, že tu práci ocení..._

# I

```
Ukázky já-výroků ke cvičení na této straně:
Klárko, ráda bych to dořekla celé.
Pokud je v tvé moci ten úkol udělat, trvám na tom, abys jej donesl
v termínu, na kterém jsme se dohodli, anebo navrhl nejbližší možný jiný termín.
Je mi skoro do pláče, když vidím, že ty květiny zřejmě nepřežily, že jsem
byla pár dní pryč.
Když dlouho nejdeš, mám strach, že se něco stalo, a taky se zlobím, že
nevoláš. Opravdu bych chtěla, abys to vzal v úvahu a když se někde zdržíš,
zavolal.
Děti, potřebuji teď chvilku ticha, protože vám chci něco vyprávět.
```

```
V. A za trest budeš...!
```
## V. A za trest budeš...!

```
Rizika trestů ve výchově
```
Kdykoliv se hovoří o autoritativním, mocenském přístupu, dříve nebo
později se diskuse stočí k tématu trestání. Toto téma vyvolává emoce a nedo­
rozumění. Někdo dává najevo, že není zastáncem trestů, a jiný si to „přeloží"
tak, že dotyčný zastává volnou výchovu bez hranic, kde si děti dělají, co chtějí.
Jak naznačujeme už v názvu této kapitoly, považujeme tresty za rizikové pro
zdravý duševní a sociální vývoj dětí. **Neexistují žádné správné, přiměřené
či nutné tresty. Jakýkoliv trest je rizikem svojí podstatou.** Na následu­
jících stránkách se snažíme přinést pro toto tvrzení argumenty. Současně
však zastáváme názor, že **nesprávné chování nemá zůstat nepovšimnuto,
ať se jedná o děti nebo dospělé.** Když dochází k překračování psaných
i nepsaných norem dobrého chování, k porušování dohod a pravidel,
k ubližování, je třeba reagovat.

```
Otázka tedy nezní jen zda trestat či netrestat, ale spíše: Jak jinak,
když ne tresty, vymezovat hranice a postupovat při budování správných
norem chování nebo jejich porušování?
```
```
Možná se po přečtení této kapitoly mnoha lidem uleví, když zjistí, že trestat
nemusí - a přesto mohou být dobrými a zodpovědnými vychovateli.
```

Respektovat a být respektován

#### 1. Proč vlastně trestáme

Společně s účastníky našich seminářů jsme postupně vytvořili seznam
důvodů, proč se někdy uchylujeme k trestání. **Nejde zdaleka vždy jen
o „ušlechtilé", výchovné důvody. Mnohem častěji, než jsme někdy ochotni
připustit, může hrát roli zvyk, nezvládnuté emoce, mocenské motivy,
bezradnost, pohodlnost nebo osobní problémy.** Můžeme také hovořit
o důvodech **předkládaných,** „oficiálních", o kterých mluvíme, když chceme
tresty obhájit, a důvodech **skrytých,** které mohou být skryty nejen před
naším okolím, ale i před námi samotnými.

**Důvody trestání**

**Výchova**
pocit zodpovědnosti; chceme dětem vštípit mravní principy, chceme,
aby dodržovaly povinnosti, sliby, dohody a pravidla
chceme, aby si uvědomily hranice a meze (signál „stop")
chceme, aby změnily své chování, napravily, co způsobily
pro ponaučení
pro výstrahu ostatním
prevence - chceme zabránit dalšímu nežádoucímu chování

**Tradice, převzatý sociální model**
model výchovy převzatý z vlastní rodiny; zvyk
představa, že tresty jsou nutnou součástí výchovy a my bychom selhali
jako zodpovědní vychovatelé, kdybychom netrestali (i když se nám nechce)
poslušnost jako výchovná hodnota
sociální tlak (očekávání dalších dospělých, že dítě potrestáme)

**Emoce**
emoční nezvládnutí situace; odreagování vlastních negativních emocí,
špatné nálady (která ani nemusí souviset s nevhodným chováním dítěte)
vztek, zlost, strach o dítě, o jeho bezpečnost a zdraví
záměrná ventilace vlastních emocí

**Potvrzení moci**
uznání autority; chceme prosadit svou pravdu
dokázat si a udržet svou moc (motivem potrestání není to, že děti udělaly
něco nesprávného, ale spíše že to udělaly jinak, než jim dospělí nařídili)
pocit nadřazenosti
pomsta, odplata
uspokojení z utrpení druhého


```
V. A za trest budeš...!
```
#### 2. Trestání může poškodit emoční, sociální a morální vývoj

```
Ať se zdá důvod pro trestám oprávněný nebo ne, ať je trest vykonán
s rozmyslem nebo pod vlivem emocí, rizika trestám jsou stejná. Podíváme se na ně.
```
```
Tresty nás učí, že mít moc je důležitější než chovat se správně
Ve vlaku, v kupé pro rodiče s dětmi, sedí otec se dvěma chlapci. Starší je asi osmi­
letý, mladší tak pětiletý. Zjevně za sebou mají kus cesty, oba se nudí, starší pokouší a provo­
kuje bratra. V jednu chvíli do něj schválně prudce strčí, až mladší bratr ztratí rovnováhu
a uhodí se do hlavy o stolek pod oknem. Nato se rozpláče a se slovy: On mě strčil! se obrací
k otci. Tomu dochází trpělivost a dá staršímu synovi pohlavek s komentářem: Chceš, aby si
rozbil hlavu? Copak nevidíš, že je menší než ty? Mladším dětem se neubližuje!
```
```
Možná si říkáte, že tatínek zasáhl po právu, že takhle by zareagovala
řada rodičů. Kdybyste teď ale opět na chvilku přerušili čtení a položili si
otázku, co se o ubližování právě naučil potrestaný chlapec z našeho příběhu,
celá situace se najednou může začít jevit trochu jinak.
```
```
Chlapec slyšel, že nemá ubližovat, současně však právě na vlastní
kůži prožil, jak někdo ublížil jemu, byť ve jménu dobrých úmyslů. Co se
vlastně děti učí trestáním? Jaké je skryté poselství trestů? Odpo­
věď na tuto otázku je klíčovým bodem celé kapitoly o trestech.
```
**Nevědomost**
bezradnost, neznalost alternativ, neschopnost řešit situaci jinak
pocit bezmoci („dospělí nechají děti dělat, co chtějí, a pak si s nimi
nevědí rady")

```
Časový stres
snaha reagovat na nevhodné chování dětí, i když je málo Času
```
```
Pohodlnost
rychlé řešení („krátký proces")
působit výchovně, aniž by to stálo moc námahy
mít klid
```
```
Osobní problémy
odreagování vlastních problémů
nesplněná očekávání, zklamání
náladovost, únava, podrážděnost
problémy v komunikaci
```

Respektovat a být respektován.

Když se řekne učení, představí si mnoho lidí učení, jaké probíhá
v tradiční škole, tedy osvojování určitých vědomostí na základě výkladu učite­
le. Tutéž metodu použil tatínek v našem příběhu - **řekl** svému synovi, že
nemá ubližovat, a pravděpodobně byl přesvědčen, že svým slovům dodá větší
váhu, když je doprovodí trestem.

```
To, co pouze vyslechneme, je nejméně účinnou cestou, jak si něco osvojit
a používat. Výzkumy hovoří asi o 10% účinnosti. Mnohem více si osvojujeme
a pamatujeme to, co sami prožijeme - výzkumy uvádějí účinnost kolem 80 %.
Sociální učení nápodobou, provázené kladnými nebo záporný­
mi emocemi, je v životě dítěte tím nejmocnějším učením.
Jestliže to, co slyšíme, je v rozporu s tím, co prožíváme, učíme se
v mnohem větší míře z toho, co prožíváme. Chlapec v našem příběhu tedy
slyšel, že nemá ubližovat, ale to, co právě prožil, s sebou neslo jiné poučení.
Ač nechtě, otec svému synovi uděleným trestem právě sdělil, že v životě
můžeme ubližovat druhým. Je k tomu však potřeba zajistit si nad
nimi moc.
A přesně to udělá starší chlapec z našeho příběhu, jakmile se k tomu
naskytne příležitost:
Chlapci si chvíli docela tiše něco dělali. Otec odchází na toaletu. Jakmile zmizí v uličce,
starší bratr udeří mladšího se slovy: Zalobničku! Tady máš - a běda, jestli to řekneš!
```
```
„Facka putující světem" našla svoji další oběť. Je otázkou času, kdy
mladší z obou bratrů použije tento model chování dál. Když nebude mít po
ruce nikoho slabšího, může si vyzkoušet svoji moc nad věcmi nebo třeba
zvířaty. Anebo bude chtít vytrestat ty, kteří se vůči němu chovají mocensky.
Protože to nejde přímo, půjde na to spíš oklikou, s pomocí jiných lidí nebo
věcí. Třeba na ně svalí vinu za něco, co neudělali, rozšíří pomluvu, nepomůže
jim v situaci, kdy by mohl, něco jim schová nebo provede jiný „naschvál".
Náš příběh by tak mohl mít třetí dějství:
(Večer.) Pojď, nechal jsem ti téct v koupelně vodu, říká mladší staršímu. Starší bratr
dá nic netuše ruce pod kohoutek s horkou vodou a opaří se.
```
```
Největším rizikem trestů je přenášení mocenského modelu do
dalších vztahů a vtahování dalších účastníků do vyčerpávající hry
kdo s koho.
```
```
Náš známý obrázek mocenského vztahu - velký a malý panáček - se
rozšiřuje, „zmnožuje", o další vztahy téže podstaty:
```

```
V. A za trest budeš...!
```
Jsou stovky způsobů, kterými mohou „menší panáčci" vytrestávat ty
„větší", a tyto reakce nemusí být ani plně vědomé. Děti se „nám" neučí,
nepapají, schválně se loudají v situaci, kdy je potřeba stihnout autobus, chova­
jí se nevhodně, když přichází návštěva, a tak dále.

```
Velká část nevhodného chování dětí a dospívajících v rodině, ve ško­
le, na veřejnosti je důsledkem uplatňování mocenského modelu výchovy ze
strany dospělých a pokusem dětí zvrátit aspoň na chvíli situaci ve svůj
prospěch. Pokud nemáme to štěstí a nesetkáme se s partnerským
modelem nebo o něj nezačneme vědomě usilovat, odnášíme si mo­
censké pojetí vztahů dále do života - do svého manželství, výchovy
dětí, pracovních vztahů, do politiky. Boj o moc spotřebuje značnou
část naší energie.
```
**Tresty mohou fungovat jako odpustky**
Trestům často předcházejí **výhrůžky** - sdělení, že za určité chování
bude následovat trest. Například zákaz nějaké pro dítě zajímavé a příjemné
činnosti (hra s kamarády na hřišti) nebo naopak příkaz k vykonání nepříjem­
né činnosti (vyluxovat, opsat vyjmenovaná slova). Skryté poselství výhrůžek
je dvojí:
Za prvé, že **pokud dítě tu nepříjemnost snese, může se vlastně
dál chovat tak, jak se chová. Není udáván již žádný další důvod, proč
by se mělo chovat správně.**
Za druhé, že **trestem bude nesprávné chování „zaplaceno", vy­
rovnáno. Pokud je dítě ochotno přijmout další trest, může dělat opět,
co chce - a tak pořád dokola.** Pro některé děti se může stát přímo „otáz­
kou cti", že trest vydrží. Jako vychovatelé se tím vzdáváme jasného stanovová­
ní hranic chování, ačkoliv si asi většina dospělých myslí, že v té chvíli naopak
hranice stanovuje. Několik příkladů:
Michal ve škole používá vulgární výrazy. Paní učitelka mu „za trest"
napsala poznámku do žákovské knížky.


```
Respektovat a být respektován
```
```
Hanka snědla Martě její čokoládu. Maminka při dalším nákupu „za
trest" koupila čokoládu jenom Martě.
Desetiletý Petr přichází namísto v šest hodin večer až v osm. „Za trest"
dostává pár facek.
```
Je samozřejmě možné, že se děti v těchto příkladech příště zachovají
správně, pokud usoudí, že se jim takové chování nevyplácí. Hlavním motivem
jejich „správného jednání" bude ovšem snaha vyhnout se dalším trestům nebo
jiným nepříjemnostem.

```
Rada dětí se však bude v podobných situacích dál chovat nevhodně
a naučí se přijímat tresty jako jakési výkupné za své přestupky.
Nenaučí se tedy chovat správně, ale naučí se přijímat tresty.
```
```
Tresty fungující jako výměnný obchod nebo odpustky jsou dost
nebezpečné pro morální vývoj - trestem jako by bylo nesprávné chování
vyrovnáno a už se nemusíme snažit o nápravu: Michal může dál mluvit
sprostě, sbírat poznámky a hájit se tím, že „byl přece potrestán". Hanka může
dojít k závěru, že už se nemusí Martě omluvit, protože spravedlnosti bylo
učiněno zadost ze strany matky. A až bude Petr příště na hřišti řešit dilema,
zda dodržet dohodu nebo zůstat venku „přes čas", řekne si, že těch pár facek
od maminky přece vydrží.
```
```
V jednom učilišti si učni sami stanovili trest za sprostá slova - za každé slovo klik.
Pravděpodobně se tím zvýšila fyzická zdatnost třídy, sprostě se ale mluvilo dál a v ještě větší
míře. Učni jako by chtěli podat důkaz své odolnosti vůči nesnázím.
```
Jak děti, tak dospělí někdy tento způsob řešení problémů vítají. Je
přijatelnější než dlouhá kázání nebo naopak nemluvení či záměrné přehlížení.
Je ale také docela pohodlný - **nemusím udělat nic, nemusím se omezo­
vat, jen chvíli snášet trest.** A právě v tom je jedno z rizik. **Napravit, co
jsme způsobili, nebo napravit sebe, dá mnohem víc práce než snášet
trest.**

```
Jak se cítíme, když nás někdo potrestá
Pokud si chcete sami v klidu uvědomit, jak je to s emocemi v situacích
trestání, můžete teď na chvilku přerušit čtení a vzpomenout si na nějakou
situaci, kdy jste byli potrestáni jako děti, případně jako dospělí. Zkuste pojme­
novat alespoň tři pocity, které jste měli bezprostředně po trestu.
```
Na našich seminářích začínáme téma trestání právě otázkou, jak se lidé cítí, když
jsou trestáni. Zde jsou nejčastější odpovědi:


```
V. A za trest budeš...!
ponížení, pohana (zvláště pokud šlo o trest před dalšími svědky)
nespravedlnost, nepřiměřenost
zlost, vztek
vzdor, zatvrzení
averze až nenávist vůči trestajícímu
touha bránit se, pomstít se, dělat naschvály
lítost, sebelítost, smutek, bezmoc
křivda, nepochopení
pocit bezvýznamnosti (za nic nestojím)
ztráta důvěry, nechuť komunikovat
zmatek, údiv
strach ze ztráty lásky a náklonnosti rodičů
strach z bolesti, z dalších trestů, z nepředvídatelného chování trestajícího
opovržení dospělým nebo pocit trapnosti za něj
úleva (už to mám za sebou)
```
Snad až na pocit úlevy jsou to samé negativní pocity. Prakticky nikdy lidé
neříkají, že jim trest „otevřel oči" a cítili po něm opravdovou lítost nad svým
proviněním. Neuvádějí, že by je trest vedl k upřímné omluvě, k snaze vysvětlit své
jednání a s pocitem zodpovědnosti napravit, co způsobili. (Pokud snad k takovému
pozitivnímu chováni došlo, nebyl jeho příčinou trest!) Naším prvním velkým
„aha" o trestech bylo pochopení, co mohou způsobit negativní emoce vyvolané
potrestáním. **Když jsme v negativních emocích, nechováme se moc rozum­
ně.** Emocionálně se tolik soustředíme na akt trestu, že to, za co byl dán, jde
vlastně bokem. To je jeden z důvodů, proč se trestání míjí účinkem. Pozitivní
chování, které snad chtěl trestající vyvolat (a to ještě v tom lepším případě -
některé tresty jsou pouhou odplatou), se trestem naopak ztíží nebo úplně znemož­
ní. Tresty samy mohou vést nanejvýš k imitaci správného chování - chováme se
„jako" správně, abychom měli pokoj anebo se vyhnuli dalšímu trestu.
**Trest je ovšem vždy zasazen do nějakého kontextu.** Něco se dělo
už před tím, než přišel trest, a to mohlo pomoci dítěti uvědomit si, že se
nezachovalo správně. **A** něco se děje i potom, například druhý rodič vyjádří
nesouhlas s chováním dítěte netrestajícím způsobem nebo dítě samo prožívá
následky svého činu jako nepříjemné.

```
Právě tyto okolnosti mohou způsobit, že může dojít k žádoucímu
účinku, který je neoprávněně připisován trestu.
```
Negativní pocity vyvolané trestem a chování, které následuje, mohou
být dvojího druhu. Vztek, zlost a nenávist vedou k nepřátelským myšlenkám,
které mohou vyústit v nepřátelské chování - od naschválů až po otevřenou
agresi. Pocity křivdy, sebelítosti, strachu vedou naopak ke stažení se, sebe-
podceňování, pasivitě. **Agresivita nebo pasivita, role nepřítele nebo obě­
ti - ani jedno ani druhé nemůžeme počítat k výbavě, na které můžeme
stavět dobrou sebeúctu a uspokojivé vztahy!**


**Respektovat a být respektován**

**Mě taky trestali, a vyrostl ze mě slušný člověk**
Následující příběh z poradenské praxe není ojedinělý:
Mirek chodil do 3. třídy. Škola doporučila vyšetření pro neklid, nesoustředěnost,
zhoršení prospěchu. Potíže zapadaly do obrazu tzv. hyperkinetického syndromu. Mirek byl
doma často bit i jinak trestán svým otcem, tresty ovšem nevedly k tomu, že by se jeho chování
zlepšilo. Z rozhovorů vyplynulo, že má z otce stále větší strach. Když Mirkův tatínek hovořil
o svém způsobu výchovy, obhajoval tresty slovy: _Přece musí být určitý řád. Kluk nad sebou
musí cítit pevnou ruku, aby nerostl jako dříví v lese. Tresty patří k výchově. Mě doma také
trestali, a vyrostl ze mě řádný člověk._ Psycholožka souhlasila v tom, že řád existovat musí. Jde
ale o způsoby, jakými jej vytváříme. Argumentovala proti trestům, Mirkův tatínek však argu­
menty nepřijímal. Až když se ho zeptala, jak se cítil, když ho jeho vlastní otec trestal, odmlčel
se. Na opětovně položenou otázku přišla odpověď: **_Někdy jsem ho nenáviděl._** V tu chvíli mu
došly souvislosti a byl ochoten uvažovat o změně metod výchovy svého syna.

```
Pocity, které jsme prožívali při trestání jako děti, mohou být
hluboce potlačené. Potlačování nepříjemných pocitů je součástí jednoho
z obranných psychických mechanismů, kterému říkáme racionalizace. Ra­
cionalizace, rozumové zdůvodnění, nám v tomto případě pomáhá překonat
vnitřní rozpor mezi tím, že někdo, kdo nás má rád (například naši
rodiče) a koho máme rádi my, nám nějakým způsobem ubližuje nebo
ubližoval. Racionalizací trestů jsou například věty: Tresty jsou nutné. Tresty
byly vždy součástí výchovy. Skoda každé rány, která padne vedle. Mě taky
trestali, a vyrostl ze mě slušný člověk."
Součástí racionalizace trestů je, že dospělí lidé často hodnotí tresty,
které v dětství dostávali, jako „spravedlivé a zasloužené". Většinou tím míní,
že uznávají nesprávnost svého chování, které předcházelo trestu. Zapomínají
ale, že toto hodnocení přichází až s menším či větším časovým odstupem,
nikoliv ve chvíli trestu. „Spravedlivé" tresty vzbuzovaly pravděpodobně
stejné pocity, které jsme popsali v předchozí části, a platí o nich
všechno, co jsme již o rizicích trestání řekli. Jejich racionalizace je však
pro nás snazší než u trestů, které jsme navíc vnímali jako křivdu (tam už
nezůstává k ospravedlnění skoro nic). Dělit tresty na spravedlivé a ne­
spravedlivé, zasloužené a nezasloužené nebo přiměřené a nepřiměře­
né nás zavede do slepé uličky a neumožní vidět jejich rizika.
```
```
S extrémními příklady racionalizace v souvislosti s ubližováním se můžeme setkat u někte­
rých týraných dětí nebo obětí domácího násilí. Aby se alespoň do jisté míry vyrovnaly s agresí,
které jsou vystaveny a z níž nemohou uniknout, zaujímají samy k sobě postoj, že jako lidé
nemají příliš velkou hodnotu a vlastně si takové zacházení zaslouží. Je to paradox, který
pomáhá zvládat utrpení. Podobné postoje byly pozorovány také u některých vězňů
v koncentračních táborech. Tito lidé jakoby pře stah mít rádi sami sebe.
Druhým, častějším způsobem, jak zvládat takto náročné situace, je opak - přestat mít rád
ty, kteří způsobují utrpení, přičemž utrpení nemusí být jen fyzické. Mementem je výrok jedné
účastnice našich kurzů, kterou rodiče trestali především tím, že s ní celé týdny nemluvili:
Abych to psychicky přežila, musela jsem je přestat mít ráda.
```

```
V. A za trest budeš...!
```
Jak to, že s odstupem času dochází k takovému posunu v posuzováni tres­
tu? Podobně jako tatínek z našeho příběhu jsme se z dětí stah dospělými a rodiči
se všemi rodičovskými radostmi a starostmi. Od svých rodičů přejímáme model
chování k dětem a ten přenášíme do výchovy vlastních dětí. A to často i přesto,
že jsme si jako děti říkali: _Takhle se ke svým dětem nikdy chovat nebudu!_ Někdy se
však ocitáme v nelehkých situacích, kdy máme reagovat na nesprávné chování
svých dětí, ale nenacházíme lepší řešení než trest. Racionalizace a potlačení
vlastních negativních pocitů prožívaných při trestech v dětství nám v takových
situacích **pomáhají vyrovnat se s faktem, že jsme to nyní my sami, kdo
svým chováním působí slabším a bezbrannějším utrpení, když je trestáme.**
(Ve skutečnosti je to v rozporu s morálními zásadami.) Opakovaně jsme si všimli,
že v rodinách, kde se užívají tresty, rodiče zlehčují a ospravedlňují tresty, kterým
byli kdysi jako děti sami vystaveni.

Někdo ve svém předsevzetí „Já své děti nikdy trestat nebudu" vytrvá,
ale může sklouznout do tolerance k nesprávnému chování, protože mu chybí
znalost výchovných postupů, které se dají použít namísto trestů.
Po letech, kdy se zabýváme otázkami výchovy a vzdělávání, jsme došli
k přesvědčení, že zodpovědnost, svědomí a charakter se nebudují tresty, ale
postupy, které mají společný výchozí princip: **prožít důsledky nějakého
nesprávného jednání a snažit se věci napravit.** To je základní alternativní
cesta, **to je také odpověď na otázku, co namísto trestání a jak jinak,
když ne tresty, vymezovat dětem hranice a zprostředkovávat normy
správného chování.** Budeme se tím podrobně zabývat ve **4.** a 5. části této
kapitoly a v VI. kapitole.
Každý z nás zažil pravděpodobně oboje - tresty i přirozené důsledky
a nápravu svého jednání. Proto když dnes slyšíme někoho říkat: _Protože mě
trestali, vyrostl ze mě slušný člověk,_ reagujeme asi takto: **_To, že z vás vyrostl
slušný člověk, není PROTO, že vás trestali, ale PŘESTO, že vás
trestali._** _Kromě toho, že vás rodiče trestali, vám pravděpodobně_ **_předávali také
morální hodnoty a poskytovali lásku a oporu._**
To dobré, čeho si na sobě vážíme, se mohlo rozvinout díky podpoře,
uznání a respektu, které přijímáme od druhých, a také díky naší vlastní práci
na sobě samotných.
Zdravějším a účinnějším mechanismem než racionalizace a potlačová­
ní nepříjemných pocitů, souvisejících s trestáním, je **odpuštění.** Martin
Luther King vyjádřil podstatu odpuštění těmito slovy: „Odpouštět neznamená
zapomínat ani vydávat zlo za něco jiného. Znamená to, že zlo už nestojí
vztahu v cestě."
Odpuštěním prokazujeme službu především sobě, tím, že se doslova
zbavujeme pout k něčemu, co váže část naší duševní energie. Odpustit nebývá
snadné. Cestou k tomu je ochota a snaha porozumět. Jedna matka to popsala,
takto:


```
Respektovat a být respektován
```
```
Dlouho jsem svým rodičům měla za zlé, že mne tak trestali, a silně to poznamenalo
náš vztah až do mé dospělosti. Pak jsem se ale sama stala matkou a zažívala strach a obavy
o vlastní děti. Tehdy jsem je začínala chápat. Neospravedlňovala jsem jejich chování, ale
snažila jsem se porozumět mu a pochopila jsem, že tresty byly nešťastným způsobem, kterým
nám rodiče projevovali svoji lásku. Byly součástí jejich způsobu výchovy, jinak to neuměli,
protože sami prošli podobnou výchovou. Protože jsem si ale podržela své vzpomínky na to, jak
hrozně jsem se cítila, když mě trestali, snažím se teď, při výchově vlastních dětí, prolomit
bludný kruh přenášení stále téhož modelu výchovy na další generace. Hledám způsoby, jak
řešit tyto situace tak, abych nepoškozovala vztahy se svými dětmi a jejich sebeúctu. Teď
vidím, že to jde jinak, a to mi pomohlo vyrovnat se s vlastní minulostí a odpustit.
```
#### 3. Dlouhodobé důsledky trestání na vývoj osobnosti

**Tresty a tři složky výchovy**
Připomeňme si tři základní oblasti výchovy, o které musíme pečovat stej-
nou měrou,jak jsme se o nich zmiňovali v kapitole o efektivních dovednostech:

**- plnění úkolů** (činnosti a chování, které od dětí vyžadujeme, rozvíjení
    dovedností a budování návyků),
**- rozvoj osobnosti dítěte** (vytváření sebeúcty, sebedůvěry, využití vro­
    zených dispozic, emoční vyzrávání, zvnitřnění hodnot),
**- vztahy** (mezi dospělými a dětmi).

```
Trest se zaměřuje jen na oblast úkolu (trestem lze dosáhnout, že se
dítě bude chovat určitým způsobem), a to ještě pouze jako nástroj vnější
motivace se všemi negativními důsledky (viz VIII. kapitola). Trestáním se
nerozvíjí, ale naopak poškozuje oblast rozvoje osobnosti a také oblast
vztahů.
Emoční zranění a určité typy reakcí, které vyvolávají tresty, mohou
přetrvávat a stát se součástí „osobnostního profilu" trestaného dítěte. Záleží
samozřejmě na tom, jak Často je dítě trestáno, o jaké tresty jde, zda jsou
kompenzovány jinými, pozitivními způsoby komunikace a výchovy a na dal­
ších okolnostech. Nicméně lze pozorovat, a dokládají to i výzkumy, že výcho­
va, jejíž pravidelnou součástí jsou tresty (nemáme na mysli jen výchovu
v rodině, s tresty se děti setkávají také ve škole a na dalších místech), zane­
chává stopy na vývoji osobnosti, které mohou přetrvávat až do dospělosti. Jde
především o negativní dopady na sebeúctu a vztahy, které se viditelně
projevují v chování.
```
```
Tresty poškozují sebeúctu
To, co si trestaný odvodí ze situace trestu (kdy většinou cítí ponížení,
zlost, nenávist, křivdu...), by se dalo vyjádřit slovy: Asi za mnoho nestojím,
když se ke mně takto chovají. Kdyby si mě vážili, nikdy by si to ke
```

```
V. A za trest budeš...!
```
**_mně nedovolili._** Tento pocit je často jen na emoční, nikoliv pojmové úrovni.
Zdrojem špatných pocitů ze sebe není ani tak to, co chybného potrestaný udělal,
ale spíš ponižující zacházení od druhých. Tresty dávají rány naší sebeúctě,
která je z psychologického hlediska jádrem naší osobnosti. Člověk s nízkou
sebeúctou si neváží sebe a neváží si obvykle ani druhých - tím se ovšem
otevírá cesta k tomu, že může sobě i druhým ubližovat.

**Tresty poškozují vztahy**
K těm, kteří nám opakovaně působí duševní nebo tělesné příkoří, si
nedokážeme udržet dobrý vztah. Jde to přes pocity zklamání a nepochopení
až k podlomení nebo **ztrátě důvěry.** Nedůvěru utvrzuje také nevypočitatel-
nost chování trestajícího - jednou trest přijde, podruhé ne, tresty se liší podle
jeho nálady. Na seminářích někdy padají až slova o nenávisti, která je
v dospělosti zmírněna na odcizení. Tam, kde chybí důvěra, se stává, že když
se děti nebo dospívající dostanou do problémů, snaží se to utajit a řešit vlastní­
mi silami - často ale velmi nešťastným způsobem.
Narušení vztahů k těm, kteří dítě trestají, se může rozšířit i na další
osoby, skutečné nebo domnělé „spojence" trestajícího. V extrémních přípa­
dech to mohou být celé skupiny lidí - například učitelé nebo dospělí vůbec.

```
Jak narušená sebeúcta a vztahy ovlivňují chování
V chování, za nímž stojí narušená sebeúcta a vztahy, se mohou objevit
určité typické projevy.
Projevy pasivního charakteru:
```
- bojácné, ustrašené chování (jako známky úzkosti a nejistoty pramenící
    ze zkušeností dítěte s mocenským a nepředvídatelným chováním ně­
    kterých lidí v jeho okolí),
- pokles nebo ztráta iniciativy, snížení intelektuální výkonnosti (v pozadí
těchto projevů je pocit bezmoci, smutek, pocit bezvýznamnosti), vyhýbání
se řadě činností, aby nedošlo k chybě, za niž by mohl následovat trest,
- úniky (do světa věcí, který je bezpečnější, než svět lidí, do fantazie, ale
také k hrám, drogám),
- tendence lhát, svalovat vinu na druhé, upravovat fakta ve svůj pro­
spěch nebo zatajovat skutečnosti, o kterých si dítě myslí, že povedou
k jeho potrestání (motivem je strach z očekávaného trestu, a to i tam,
kde trest ve skutečnosti nehrozí; když se ovšem lež prokáže, je dítě
často potrestáno právě za to, že lhalo, a bludný kruh pokračuje).
Projevy aktivního charakteru:
- snaha zviditelnit se, strhnout na sebe zájem (dítě si tím říká o pozor­
nost, která by ho přesvědčila o jeho hodnotě; pokud se mu jí nedostá­
vá, hledá přijetí jinde),


Respektovat a být respektován

- tendence dělat problémy, naschvály (motivem je touha, většinou nevě­
    domá, po odplatě za tresty, snaha „otestovat" dospělé, kam až se dá
    zajít, než přijde trest),
- otevřené agresivní chování (motivované již zřejmou touhou pomstít se,
ublížit).

```
Některé z těchto projevů mohou být vázány jen na prostředí, v němž
děti tresty přijímají (úzkostné chování, pokles výkonnosti, nebo naopak na­
schvály), jiné (například snaha upozornit na sebe) se naopak objeví pouze
v prostředí, kde tresty nehrozí. Cokoliv z těchto projevů se ovšem může stát
více méně stálou součástí chování dítěte kdekoliv - například lhaní.
```
```
Negativní dopady trestání mohou přetrvávat až do dospělosti
Z mnohokrát opakovaného chování se stává návyk. Tresty mohou
přispívat k založení určitých tendencí v myšlení a chování, které se
mohou stát již stálejšími charakteristikami osobnosti - například:
```
- mocenské chování, přijetí mocenského modelu světa a vztahů a jeho
    přenášení do výchovy vlastních dětí, partnerských a pracovních vztahů,
- přijetí role nepřítele nebo oběti,
- návyk neustále bojovat, být v opozici, nebo naopak návyk nechat se­
    bou manipulovat (obojí je znakem závislosti na autoritě),
- malá schopnost řídit se vlastním svědomím a rozlišovat, co je správné
    a nesprávné, vyhýbání se zodpovědnosti,
- přijímání trestů jako „odpustků", aniž by došlo ke změně chování,
- lhaní, podvádění, klamání.

```
Například návyk zatajovat svá pochybení, abychom unikli trestu, může
napáchat obrovské škody. Jeden z mnoha příkladů:
Účetní firmy věděl o závažné účetní chybě, na níž se podílel. Ze strachu ze sankcí ji
však neoznámil. Na chybu se po čase přišlo, mezitím byla ale chybou ovlivněna celá řada
dalších výpočtů a ekonomických plánů, které se týkaly nejen firmy samotné, ale i některých
jejích obchodních partnerů. Trvalo několik týdnů, než se věci uvedly do pořádku, a utrpěla
i pověst firmy.
```
#### 4. Ale něco by přece jen mělo být...

```
Tuto větu slýcháváme na seminářích často. Pohled na rizika trestů
účastníky až zaskočí - tohle přece nechtějí! Na druhé straně jim okamžitě
vytanou na mysli situace, kdy jedno dítě ubližuje druhému, něco poškodí,
nedodrží slovo... Odpověď jsme naznačili již dříve. Na řadu přichází vyjasnění
pojmů.
```

```
V. A za trest budeš...!
```
**Abychom si rozuměli - co je a co není trest**
Představme si tři typické situace, kdy dochází k trestání:

- Desetiletý Jirka při fotbale rozbije okno panu Boudovi.
    - Sedmnáctiletá Lucka přichází domů namísto v devět hodin večer
       v jedenáct. Není to první pozdní příchod.
    - Karel a Vláďa z 8. třídy už podruhé poškodili lavici.

```
Nabízíme vám opět, abyste přerušili čtení. Vaším úkolem je představit
si a případně zapsat:
A. Co by bylo v těchto situacích trestem? Co konkrétně by řekli rodiče
nebo učitel v duchu zásady „potrestat"?
B, Kdybyste byli vy oním dítětem nebo dospívajícím, co byste rádi sly­
šeli od rodičů nebo učitele, abyste byli ochotni podílet se na
nápravě toho, co jste způsobili, a zároveň zůstali v dobrých
vztazích s druhou stranou? - Toto je velmi praktická zásada, která
se dá použít, kdykoliv v reálném životě řešíme podobné situace!
Doporučujeme zkusit řešit uvedené situace společně s partnerem nebo
s dětmi.
```
```
Možná jste došli k takovým řešením:
```
```
Rozbité okno
A. Trest: Tak a zítra žádný fotbal. A teď půjdeš a omluvíš se panu
Boudovi. Necháme to zasklít, ale bude to z tvého kapesného. (Případně
i fyzický trest.)
B. Účinnější řešení: Jirko, co navrhuješ udělat s tím oknem?... Myslím,
že bys na to mohl přispět ze svého kapesného... Kolik můžeš dát? (podle věku
a možností dítěte)... Taky myslím, že by pan Bouda ocenil, kdyby ses omluvil...
Co ty na to?... Půjdeš za ním sám, nebo chceš, abychom šli spolu?... Napadá tě,
co byste příště pH fotbale mohli udělat jinak, abychom už tohle nemuseli řešit?
```
```
Jak byste se jako Jirka cítili v situaci A a jak v situaci B? Co byste si
pomysleli? Co byste řekli nebo udělali?
Co se Jirka naučí v situaci A a co v situaci B „pro život"?
Pokuste se pojmenovat způsoby a dovednosti, které použili Jirkovi
rodiče v situaci A i B.
```
```
Pozdní příchod
A, Trest: Zase jdeš pozdě! Jak si to představuješ? Zítra už nepůjdeš
nikam.
B. Účinnější řešení: Víš, už dvě hodiny na tebe čekám a mám opravdu
strach, kde jsi. Jsem fakt naštvaná, těšila jsem se, že si dnes lehnu dřív a budu
```

```
Respektovat a být respektován
```
```
si číst. Opravdu bych si přála, aby se dodržovalo, na čem se domluvíme, nebo
abys aspoň zavolala, když se opozdíš!... Moc ráda bych od tebe slyšela nějaké
návrhy, jak to řešit pro příště. Chceš se o tom pobavit teď, nebo to necháme na
zítra?...
```
```
Jak byste se jako Lucka cítili v situaci A a jak v situaci B? Co byste si
pomysleli? Co byste řekli nebo udělali?
Co se Lucka naučí v situaci A a co v situaci B „pro život"?
Pokuste se pojmenovat způsoby a dovednosti, které použila Lucčma
maminka v situaci A i B.
```
**Poškozená lavice**
A. Trest: _To je hrozné, co jste zase udělali. Dejte sem žákovskou, píšu to
rodičům. Za opakované poškozování věcí bude nejmíň třídní důtka!_
B. Účinnější postup: _Kluci, už jsem opravdu naštvaná. Byly to nové
lavice a je to už podruhé, kdy jsou poškrábané. K tomu, co je na nich vyryto,
se nebudu vyjadřovat, myslím, že můj názor znáte. Podstatné teď je, jak to
vyřešíme. Očekávám, že mi do velké přestávky oznámíte své návrhy._
O přestávce kluci nepřišli. Další přestávka: _Čekala jsem na vaše návr­
hy. Jak to tedy vyřešíme?... Budeme to řešit sami nebo s rodicí?... Myslím, že
pan školník by byl ochoten vám s tím pomoci... Půjdete za ním sami nebo mám
jít s vámi?_
(Karel a Vláďa s pomocí pana školníka skutečně lavici opravili.)

```
Jak byste se cítili v situaci A a jak v situaci B? Co byste si pomysleli?
Jak byste reagovali na slova učitelky?
Co se Karel a Vláďa naučí v situaci A a co v situaci B „pro život"?
Pokuste se pojmenovat způsoby a dovednosti, které použila učitelka
v situaci A i B.
```
```
Jedním z úkolů dospělých při výchově dětí je „hlídat", aby tyto dů­
sledky dopadly v takové podobě a v takové míře, aby to zvýšilo kom-
petentnost dětí samostatně a účinně zvládat podobné situace
v budoucnu nebo jim předcházet.
```
```
V užším smyslu můžeme jako „přirozené" označit ty důsledky
nějakého nesprávného jednání, které přicházejí samy od sebe, bez
```
**Namísto trestů nechat přiměřeně dopadnout důsledky nesprávného jednání**
V předchozích situacích jsme naznačili, jak konkrétně mohou vypadat
alternativy k trestání. Spočívají v tom, že někdo, kdo se nesprávně zachoval,
je vystaven přirozeným nebo logickým důsledkům svého jednám.


```
V. A za trest budeš...!
```
#### 5. Rozdíly mezi tresty a přirozenými důsledky

Abychom byli schopni řešit desítky a stovky konkrétních situací, potře­
bujeme mít jasno, **v čem se v principu liší tresty a přirozené důsledky
nějakého nesprávného chování.**

**Souvislost s proviněním
Tresty obvykle nijak nesouvisí s proviněním, jsou uměle vytvo­
řené** (malé dítě rozlije čaj, maminka mu dá pohlavek a utře to sama). Jak to
výstižně vyjádřila jedna účastnice kurzu: _Trest je to, co si jedna osoba svévolně
vymýšlí na druhou._ **Přirozené důsledky logicky vyplývají z provinění.
Nemusíme si je vymýšlet, ale musíme se naučit je uvidět a najít vhod­
ná slova, která pomohou dítěti, aby je uvidělo také a bylo schopno
účinné reakce.** Matka řekne třeba: _Teď je potřeba čaj rychle utřít než steče na
zem a polepí podlahu. Hadr je na dřezu. Zvládneš to sám nebo to utřeme spolu?_
(Použité dovednosti: informace, možnost volby.)

Existuje pestrá škála trestů, od fyzických přes zákaz oblíbených Čin­
ností, až po záměrné odmítání komunikace, pozornosti a dokonce i lásky.
Slyšeli jsme o velmi krutých trestech, jako zavírání do sklepa na celé hodiny,

**zásahu dalších osob** (například někdo přišel pozdě a zmeškal důležitý tele­
fon). Prožít je a vyvodit si z nich ponaučení do budoucna může **být** nepříjem­
né, ale prospěšné. Někdy by však bylo zbytečně tvrdé a nebezpečné, kdyby­
chom nechali na někoho dopadnout negativní důsledky jeho chování v plné
süe a nezasáhli v situaci, kdy to můžeme udělat. (Dítě si například místo
rukavic koupí něco jiného. Přirozeným důsledkem, který by dopadl „natvrdo",
by bylo, že bude v tuhé zimě chodit s holýma rukama. To by samozřejmě
rodiče neměli dopustit.)
V této knize budeme používat pojem přirozené důsledky **v širším vý­
znamu také pro určité druhy reakcí a zásahů, které můžeme použít
vůči někomu, kdo se zachoval nesprávně.** Jejich cílem je, abychom dotyč­
nému pomohli uvědomit si nesprávnost svého chování včetně negativních
dopadů na druhé (bez obviňování a vyčítání) a také abychom byli nápomocni
při nápravě. Můžeme dát najevo, že jeho chování překračuje určité hranice
a vyjádřit svoji nelibost, poskytnout informace o tom, co je třeba učinit pro
nápravu, vyjádřit svá očekávání, že věci budou uvedeny do pořádku, a použít
ještě další způsoby. Jejich smyslem je **zprostředkovat porozumění přiroze­
ným zákonitostem, podle nichž funguje svět a společnost.** Bez těchto
zásahů by k takovému porozumění nedošlo nebo by to trvalo dlouho nebo by
cena za to byla příliš vysoká.


Respektovat a být respektován

```
sbalení kufrů dítěte a fingovaný odjezd do polepšovny nebo „zrušení" Vánoc.
Jako trestů se používá znemožnění činností, které by jinak byly pro dítě
vysoce přínosné (Za ty čtyřky na vysvědčení s horským kolem nepočítej! Za trest
nepůjdeš plavat!). Jiným druhem trestů je trestání prací (například úklidem)
a učením. Ve škole se trestá domácími úkoly „navíc" za vyrušování nebo
zapomínání a podobně. Slyšeli jsme o tom, že dítě muselo „za trest" číst. Jaká
bude asi kvalita takové činnosti, jaký vztah k učení a práci se tím vytváří?!
Neexistující logická spojitost mezi proviněním a trestem (rozbitá věc
nemá nic společného s fyzickým násilím nebo s jízdou na kole) také nahrává
tomu, že za tentýž přestupek je dítě potrestáno různě. Závisí to na tom, kdo
trestá a jakou má náladu. Kdybychom požádali deset lidí, aby pro dítě za
nějaký přestupek vymysleli trest, pravděpodobně by se jejich návrhy lišily
mnohem více, než kdybychom je požádali, aby si představili, jakým přiroze­
ným důsledkům by dítě čelilo.
Přirozené reakce zprostředkující porozumění tomu, co se stalo a co je
třeba udělat, mohou být například tyto:
```
- vyjadřujeme, co prožíváme v souvislosti s tím, že se někdo zachoval
    nesprávně,
- ptáme se, jak by chtěl dotyčný situaci řešit, a co by mu v tom pomohlo,
- vyjadřujeme svá očekávání a přání, jak by se situace měla řešit - teď
i do budoucna,
- dáváme informace a možnost volby, jak věci napravit.

```
Vzájemný vztah zúčastněných osob
Použitím trestů se stavíme do mocenské pozice. A to i tehdy,
když nařídíme dítěti, aby se zachovalo správně, aby napravilo, co udělalo:
Teď se Jirkovi za ten kopanec omluvíš. A pak půjdeš do svého pokoje a budeš
přemýšlet, cos udělal! Omluva je v takovém případě samozřejmě na místě. To,
co vadí a co dělá z nápravy trest, je použití příkazu jako jednoho z mocen­
ských nástrojů, jak jsme to popsali ve II. kapitole o neefektivních způsobec
komunikace.
Už samotné použití slůvka trest navozuje představu mocenské­
ho vztahu. Dokonce i pokud je použijeme bez záměru potrestat, třeba jen při
konstatování, že na někoho dopadly následky jeho nesprávného chování: Tak
vidíš, a za trest si teď musíš hrát sám! Slovo „trest" bychom měli důsledně
používat jen tehdy, kdy jde skutečně o trest jako akt zneužití moci jedné osoby
vůči druhé. Ušetřilo by to řadu nedorozumění. Také výraz, že se někdo „po­
trestal sám", je zavádějící a matoucí. Používá se jako označení pro dopad
přirozených důsledků, aniž by se na tom podílela další osoba jako jejich zpro­
středkovatel. Nikdo sám sebe nebude skutečně trestat (pokud nejde o patolo­
gický projev) - nikdo si sám nezakáže televizi nebo oblíbenou činnost, ani si
nedá pár facek.
```
```
Také tón hh
lik záměrů uplatnil
sděleny nadřazenýi
dospělých nedokáže
především děti, kte
stejně tak jako dali
Aby děti p
ohroženy chován:
které k tomu použ
výchovy a komunu
řešily jinak než ; :
to pokračovat: Třel
I konflikty. Můžete a
j vyjádření očekáván
```
```
Mechanismus úči
Profesor Zde
takto: „Tresty zas ta
sobí: Trestem n
nedělal, co nechc
ložen na strachi
na první pohled
```
```
Jedním ze zt
proto, že pochop
```
```
Prožitím př
xákonitostem, pod
lentální návyk, ku
sté hranice - co
;m hranice - a
```
```
jsou záměře
Jak tresty, f
gie negativních ei
především na
I chování), nebo skrj
í k tomu, abychom
Naopak v případě. 1
ého jednání, muže:
tivních emocí můj
právu a pozitivní
```

```
V. A za trest budeš...!
```
```
Také tón hlasu může zřetelně signalizovat mocenský postoj. Ko­
lik záměrů uplatnit přirozené důsledky už bylo znehodnoceno tím, že byly
sděleny nadřazeným, arogantním nebo přehnaně hněvivým tónem! Mnoho
dospělých nedokáže dobře rozpoznat, jak vyznívá tón jejich hlasu. Druzí lidé,
především děti, které ještě neztratily citlivost, to však vnímají velice přesně,
stejně tak jako další neverbální signály.
Aby děti porozuměly řádu a vnitřně jej přijaly, nesmí se cítit
ohroženy chováním těch, kteří jim řád zprostředkovávají. Dovednosti,
které k tomu používáme, označujeme v této knize jako partnerský způsob
výchovy a komunikace: Kluci, moc bych si přál, aby se neshody v naší rodině
řešily jinak než kopanci. Mirku, myslím, že by na místě byla omluva... A může
to pokračovat: Třeba bychom si mohli najít čas a promluvit si o tom, jak řešit
konflikty. Můžete si do zítřka promyslet nějaké návrhy. (Použité dovednosti:
vyjádření očekávání, informace, návrh.)
```
```
Mechanismus účinku
Profesor Zdeněk Matějček, známý dětský psycholog, se o trestech vyjádřil
takto: „Tresty zastavují, ale nebudují." Dotkl se tím mechanismu, kterým tresty
působí: Trestem můžeme někoho přimět, aby udělal, co chceme, nebo
nedělal, co nechceme. Mechanismus, kterým toho dosáhneme, je však
založen na strachu, nikoliv na osvojování morálních hodnot. Tresty mohou
být na první pohled velmi účinné, daň, kterou za to platíme, je však příliš velká.
```
```
Jedním ze základních úkolů výchovy je naučit děti dělat správné věci
proto, že pochopily, že jsou správné, nikoliv proto, že se bojí trestu.
```
```
Prožitím přirozených důsledků nějakého jednání se učíme porozumět
zákonitostem, podle kterých funguje lidská společnost. Nesmírně důležitý
mentální návyk, který se tak vytváří, by se dal vyjádřit slovy: Překročil jsem
jisté hranice - co mohu udělat, abych to napravil? (Nikoliv: Překročil
jsem hranice - co mohu udělat, abych unikl trestu?)
```
**Kam jsou zaměřeny negativní emoce**
Jak tresty, tak přirozené důsledky vyvolávají negativní emoce. **Ener­
gie negativních emocí může být značná.** V **případě trestů je však vrže­
na především na toho, kdo nás potrestal,** a to buď zjevně (nepřátelské
chování), nebo skrytě (nepřátelské myšlenky). A **také se učíme využívat ji
k tomu, abychom se příště trestu vyhnuli** (udělat to tak, aby nás nechytli).
Naopak v případě, kdy na nás dopadnou přirozené důsledky nějakého nespráv­
ného jednání, můžeme být naštvaní „tak akorát sami na sebe". **Energie nega­
tivních emocí může být v tomto případě mnohem spíše využita na ná­
pravu a** **_pozitivní_** **změnu i na prevenci** (příště se _zachováme_ jinak).


```
Respektovat a být respektován
```
```
Tresty jsou zaměřeny na minulost. Jsou odplatou za něco, co už se
stalo. Přirozené důsledky jsou zaměřeny na přítomnost nebo budoucnost
```
- umožňují nám dát věci do pořádku a stávat se kompetentnějšími. Ve
jménu trestů klademe důraz na hledání viníka _(Kdo to udělal?),_ ve jménu
přirozených důsledků mnohem více na řešení _(Co s tím uděláme?)._

```
Zjištění příčin nevhodného chování
Jedním z negativních důsledků trestů je navození iluze, že jsme
výchovně vykonali, co bylo třeba. Dotazy, proč dítě udělalo to nebo ono,
v atmosféře, kde ve vzduchu visí trest, povedou nejspíš k tomu, že nám nic
neřekne anebo bude lhát. Někdy dítě vůbec není schopno si příčiny uvědomit
```
- například žárlivost na sestru, která byla hlavní příčinou zničení její oblíbe­
né hračky, asi nebude na vědomé úrovni. Ačkoliv jsou příčiny nesprávného
chování velmi různé, trest je považován za téměř univerzální nápravu. Je to
jako bychom chtěli opravit počítač tím, že do něj budeme bušit kladivem.
U přirozených důsledků, kde se dospělý nestaví do mocenské pozice
(tj. někoho, koho je třeba obelstít nebo se mu raději vyhnout) a dítě se necítí
ohroženo, se vyjeví důvody nevhodného chování většinou celkem snadno.
Pak je možné vést další výchovné působení skutečně účinně.
Jeden účastník kurzu vzpomínal: _Přišli jsme s bratrem domů strašně
umazaní. Aniž by se nás matka ptala, seřezala nás. A tak se nedověděla, že
jsme zachraňovali koťátko z kanálu._ Tak může upadat důvěra mezi rodiči
a dětmi, a končí to povzdechem rodičů, že jim děti nic neříkají a že se od nich
nic nedozvědí. Kdyby matka jen konstatovala, že takto špinavé šaty je třeba
předeprat s odstraňovačem skvrn nebo zaplatit čistírnu, a dala chlapcům na
výběr, pravděpodobně by jí svůj zážitek s koťátkem moc rádi vypověděli.

```
Trvání účinku v čase
Tresty účinkují krátkodobě, jen pokud trvá hrozba. Jejich účinek
je založen na přítomnosti trestající autority nebo na obavě, že by se mohla
objevit. Jakmile hrozba pomine, vše se vrací do starých kolejí. Porozumění
souvislostem, které s sebou nese prožití přirozených důsledků, je přítomno,
i když jsme sami. Prubířským kamenem úspěšné výchovy je to, jak se
děti chovají v naší nepřítomnosti.
```

```
VI. Opravdu se zlobím!... Tak co teď navrhuješ?
```
## VI. Opravdu se zlobím!...

## Tak co teď navrhuješ?

```
Co namísto trestání - přehled výchovných postupů
a komunikačních dovedností
```
V této kapitole shrneme ve třech krocích základní strategii jak postu­
povat v situacích, kdy je třeba reagovat na přestupek či nesprávné chování
druhé osoby:

1. **Věnovat se emocím (svým nebo emocím druhé strany).
2. Přizvat druhou stranu ke spoluúčasti na řešení situace
a vést celý postup směrem k nápravě.
3. Provést opatření.**

Nemusíme vždy použít všechny kroky ani zachovat poradí, jak je uvá­
díme. Klíčový krok, bez něhož se neobejdeme, je krok číslo 2. Současně uvádí­
me i možnosti použití komunikačních dovedností popsaných podrobně
ve III. a IV. kapitole.


Respektovat a být respektován

#### 1. První emocionální pomoc

Častým, byť většinou plně neuvědomovaným důvodem trestám jsou
naše nezvládnuté emoce. Chceme-li se trestům vyhnout, je tedy prvním logic­
kým krokem „ošetření", zvládnutí vlastních emocí, pokud v nich opravdu jsme.
Pokud ne, můžeme řešit situaci rovnou v duchu kroku 2.
Pro řadu lidí není snadné zvládat své emoce. Při práci s rodicí
a učiteli jsme si všimli, že lidé, kteří se vyznají ve svých emocích, rozumí jim
a umějí je dávat najevo neútočným způsobem (umějí používat já-výrok), ne­
trestají nebo trestají méně. Naopak lidé, kteří o svých emocích nedokážou
hovořit, protože to neumí, pokládají emoce za nedůležité nebo si jich nejsou
plně vědomi, pod jejich vlivem jednají a používají i tresty.

**Základní dovedností jsou já-výroky**
_Opravdu se zlobím, že jsem musel čekat. Chtěl bych, aby se naše dohody
dodržovaly nebo abychom si aspoň zavolali, že nestíháme.
Když jsi do deseti hodin nepřišla, měla jsem o tebe pořádný strach._
Já-výroky pomáhají oběma stranám jen tehdy, když jich není příliš
mnoho a když je dávka emocí, kterou takto vyjadřujeme, pro druhou stranu
snesitelná.

**Pomáhá i empatická reakce**
Někdy potřebuje „první emocionální pomoc" spíš druhá strana. Po­
třebnou dovedností je empatická reakce:
_To ses asi pořádně vylekal, když jsi ty peníze nenašel.
Ty máš teď možná strach, co tomu řeknou vaši..._
Většina lidí dokáže empatii poskytnout jen tehdy, pokud je sama rela­
tivně v klidu. Pokud jsme v emocích, použijeme jako první já-výroky.

**Někdy je lepší neřešit věci hned
Pokud jsme v opravdu silných emocích, můžeme řešení problé­
mu odložit do té doby, než se aspoň trochu uklidníme** (třeba tím, že se
věnujeme nějaké fyzické aktivitě). Já-výrok by v takové situaci mohl znít třeba
takto:
_Teď jsem tak naštvaný, že už radši nebudu nic říkat! Až se oba uklidní­
me, pokusíme se najít nějaké řešení.
Teď s tím nebudu nic dělat. Jsem v stavu, kdy bych mohla říct něco, co
by mě potom mrzelo. Promluvíme si o tom večer._
Promyslet si v klidu takovou větu, která „sedne" našemu způsobu vyjadřo­
vání, nám může ušetřit řadu nepříjemností, nebo dokonce otevřených konfliktů.
Toto vyjádření signalizuje respekt k oběma stranám: k sobě (nechci se snížit ve
vlastních očích tím, že „ujedu") i k druhému (nechci se dotknout jeho sebeúcty).


VI. Opravdu se zlobím!... Tak co teď navrhuješ?
Strategie „neřešit věc okamžitě" je velmi výhodná pro učitele ve škole.
Nezřídka má nevhodné chování žáků (zejména na druhém stupni) již jasný
záměr zdržet výuku. Pokud se učitel snaží o okamžité řešení (vyšetřování,
hledání viníka, dohadování, vysvětlování...), žáci dosáhli přesně toho, co chtě­
li. Dotýkáme se zde ovšem velice komplexního tématu - ve hře může být malá
smysluplnost výuky, přijetí nepřátelských vztahů „my" (žáci) a „oni" (učitelé)
jako důsledek mocenských postojů dospělých, žádná nebo nedostatečná práce
na vztazích a klimatu třídy. Častá námitka dospělých plynoucí z neporozumě­
ní tomuto přístupu je: _To si to mám nechat líbit?_ **Podstata tohoto postupu
je v odložení řešení, nikoliv v tom, že by se věc neřešila.** Věty jako:
_Probereme to o přestávce_ nebo _Promluvíme si o tom po vyučování -_ to jsou
jasné signály, že věci hodláme řešit, že je nepřecházíme bez povšimnutí. Výho­
dou je, že máme čas na zklidnění vlastních emocí. Také si můžeme lépe
promyslet obsah i formu toho, co chceme dítěti říct a jak ho zaangažovat na
nápravě.
Tuto strategii samozřejmě nelze používat pokaždé. Na některé situace
je třeba zareagovat bezodkladně, mimo jiné také proto, že odklad může na
straně dítěte prodlužovat období nejistoty a strachu „co bude". Všechny tyto
situace, ať už se jim věnujeme hned, nebo řešení odložíme, jsou ovšem také
podnětem k poctivému přemýšlení o příčinách a změnách zásadnějšího rázu
než jen „vyšetřit a zakročit".

```
Toto je klíčový krok celého postupu. Kdo se naučil jej používat, často
žasne nad pozitivní odezvou ze strany dětí. Dějí se doslova malé zázraky. Jaká
úleva pro dospělé vidět, že děti nejsou jen nezodpovědnými objekty naší vý­
chovy! Cesta k tomu však vede jedině přes spoluúčast dětí na rozhodování
o věcech, které se jich týkají.
Většina dospělých reaguje na nesprávné chování dětí v duchu tohoto
zaběhnutého myšlenkového vzorce:
```
#### 2. Spoluúčast druhé strany

#### na řešení situace a náprava

```
přestupek - domluva - trest
```

Respektovat a být respektován

Když jsme se rodičů a učitelů ptali, zda před tím, než potrestali, hovoři­
li o problému s dítětem, odpověď zněla: _Ano, samozřejmě, zkoušeli jsme to po
dobrém, všechno jsme mu v klidu a trpělivě vysvětlili..._ **Problém byl v tom, že
nemluvili s dítětem, ale na dítě.** „Domluva" spočívala v monologu dospělé­
ho, který byl obvykle zakončen pokynem, co má dítě udělat. Většinou se
v rámci takového monologu používají neefektivní komunikační styly - vyčítá­
ní, poučování, moralizování, negativní scénáře, srovnávání s jinými... To ne­
funguje. Účinnější postup by se dal vyjádřit takto:

```
přestupek - spoluúčast - náprava
```
To je podstatou druhého kroku, v rámci kterého použijeme dovednosti
popsané ve **III.** kapitole.

**Konstatování problému (popis) + výzva ke spoluúčasti na jeho řešení**
_Hodinky jsou zničené. Co teď navrhuješ?
Tak teď už jsme si řekli, co se mezi vámi stalo. Co by vám pomohlo,
abyste se zase udobřili?_

**Informace**
_Jsou tam ještě ty staré hodinky. Mají poškrábané sklo a odřený řemínek,
ale jinak jsou v pořádku.
Když někomu ublížíme a chceme si ho zase udobřit, pomůže, když se omluvíme._

_Přispěješ si na ty hodinky z kapesného a koupíme je hned, nebo počkáš
do Vánoc?_

```
Domluvíte se už sami nebo chcete, abych byl u toho?
```
**Očekávání**
_Očekávám, že se budeš podílet na úhradě škody.
Budu rád, když mi do konce vyučování přijdete říct, jak jste se domluvili_


```
VI. Opravdu se zlobím!... Tak co teď navrhuješ?
```
```
Tyto věty začínají informací o přijatelném chování (Můžeš...).
Potom následuje informace o další možnosti. Tou je buď jiná alter­
nativa přijatelného chování (být chvíli sama v pokoji) nebo přirozený
důsledek (zamčené kazety a cédéčka).
```
Když se děti dostanou do konfliktu s jinými dětmi, pomáhá jim někdy
jít na chvíli stranou, přerušit společnou činnost, protože nejsou s to v dané

```
Někdy slyšíme námitky typu: Na tohle přece nemám čas! Je to spíš
nechuť či obava vyzkoušet jiné postupy. Kázání, rozčilování, vymýšlení a reali­
zace „kázeňských opatření" zabírají náš čas. Když vyzveme děti, aby ony
samy hledaly řešení, což je v logice přirozených důsledků, je to jejich čas.
Někdo také může namítat, že tento postup je příliš „měkký", že ne­
udrží děti v žádoucích mezích. Tento postoj, který má většinou hodně hluboké
kořeny v nejrůznějších životních zkušenostech, bývá velkou překážkou. Často
jsou to vzpomínky na dětství, kdy dospělí a děti stáli proti sobě a vedli spolu
neustálý boj kdo s koho, a to i přesto, že mezi nimi bylo pouto lásky. S takovými
zkušenostmi je obtížnější uvěřit, že to může být jinak.
```
#### 3. Opatření

```
Postupy uvedené v kroku 2 se dají nejrůznějším způsobem obměňovat.
Nesmí nás odradit, že hned po naší první větě nezareaguje druhá strana
očekávaným způsobem. Základní strategií je vracet problém k dítěti (Co
s tím uděláš? Co navrhuješ? Jak to budeme řešit? Do večera bych
chtěl slyšet tvoje návrhy, jak to dát do pořádku. Chceš mi to říct nebo
napsat?.,,). Když se to naučíme a děti si na tento způsob řešení problémů
zvyknou, dá se tak zvládnout naprostá většina běžných přestupků v chování.
Jsou však situace, kdy to nemusí stačit. Pokud jsme se poctivě snažili řešit
problém za spoluúčasti dítěte, a přesto to nevedlo k dosažení dohody přijatel­
né pro obě strany, můžeme převzít iniciativu my. Budeme hledat řešení,
které by dál nezhoršovalo situaci nebo kterým chráníme sebe a své
oprávněné potřeby a zájmy. Tomu říkáme „provést opatření". To ale
není krycím názvem pro udělení trestu! I v těchto situacích lze zachovat
partnerský model komunikace a použít odpovídající dovednosti.
```
```
Nejprve dát na výběr
Můžeš si hrát s ostatními dětmi a dodržovat dohodnutá pravidla anebo
být raději sama v pokoji. Co si vybereš?
Můžeš si půjčovat moje kazety a cédéčka, ale dávat je do obalu a vracet
na místo. Anebo bych si je musel zamknout.
```

Respektovat a být respektován

situaci své chování samy zvládnout. Můžeme to nazývat „chvilkou o samotě",
kterou dítěti předkládáme nikoliv jako trest, ale jako možnost, aby opět naby­
lo vládu samo nad sebou a nad svým chováním: _Možná bys potřeboval „chvilku_
**_0_** _samotě". To někdy pomůže zklidnit se (srovnat si myšlenky...)._

Rozhodující je pečlivá volba slov, ale hlavně tónu, jakým jsou pronáše­
na. Stojí za povšimnutí, že informace s poskytnutím výběru není hrozbou. (Ta
by zněla: _Když si nebudeš s dětmi hezky hrát, půjdeš do svého pokoje._ Nebo:
_Když nebudeš dávat cédéčka do obalu, tak si je nebudeš moct půjčovat!)_
V žádném případě tedy nejde o výběr mezi správným chováním
a trestem nebo dokonce o výběr mezi dvěma tresty!

**Provést opatření a připojit komentář (informace)**
_Bude teď lepší, když budeš chvíli sama v pokoji._ (Matka bere dítě za
ruku a odvádí je. Anebo do jiného pokoje odchází sourozenec dítěte, s nímž
došlo ke konfliktu.)
_Zamknul jsem si svoje kazety a CD do skříně. Rád bych našel své věci
na svém místě, když je potřebuji._

Jedním druhem opatření je - v případě nutnosti - i **použití fyzické
převahy dospělého.** Je ale třeba **rozlišovat mezi fyzickým trestem jako
zneužitím moci a přiměřeným uplatněním fyzické převahy.** Otec může
například využít své süy k tomu, aby od sebe odtrhl dvě děti, které se bijí a kopou
(třeba se slovy: _Dost! Už žádné kopání!)._ Jeho záměrem nebylo uplatnit moc, ale
vytvořit podmínky pro účinnější řešení konfliktu. Matka může vzít do náruče malé
dítě, které přes opakované informace, že má házet písek do kyblíčku a ne na druhé
dítě, v této činnosti pokračuje. Ze strany dětí může jít v těchto situacích
1 o testování hranic (většinou neuvědomělé), kam až mohou jít. Zamezení nějaké
činnosti použitím fyzické převahy je zde na místě. *

**Dát šanci**
_Za týden si můžeme promluvit o tom, jestli si zase můžeš půjčovat mé
kazety a cédéčka.
Až budeš myslet, že se s bratrem domluvíš bez kopání a nadávání,
můžeš se samozřejmě zase vrátit.
Až si budeš jist, že budeš dodržovat naše pravidla, můžeš přijít a zase se
zapojit do hry. Je to na tobě._

Podobně v situacích, kdy je někdo napaden, má právo na obranu. I kdyby pak byla agresorovi
způsobena bolest, je to oprávněné, pokud byl zákrok přiměřený situaci a motivem k němu byla
vlastní ochrana nebo ochrana jiné osoby, a nikoliv touha ublížit.


VI. Opravdu se zlobím!... Tak co teď navrhuješ?
Každé opatření by mělo být dočasné. Rozhodnutí o vhodném okamžiku
návratu k přijatelnému chování dáváme pokud možno do kompetence dítěte,
neponecháváme si ho ve své moci. Když jsme pochybili a dopadly na nás
následky, máme silnější motivaci chovat se správně pokud víme, že nám druzí
dávají šanci a existuje naděje dát vztahy a věci zase do pořádku. Opatření
„napořád" takovou motivaci zničí.

#### 4. Řešení problému s celým společenstvím

Některé problémy se mohou týkat více členů určitého společenství. Ve
školních třídách je to například vulgární vyjadřování, shazování, zapomínání
a další. V takových případech je účinné kombinovat postupy, při nichž řešíme
problém individuálně, s postupy, které umožňují zapojit do hledání řešení
všechny zúčastněné. Těmto postupům je společné to, že jde o **nepřímý způ­
sob,** kdy se třída zabývá problémem z různých stran na **obecné úrovni,
aniž jsou jmenovány konkrétní osoby.** Právě to přispívá k jejich účinnosti.
Základními metodami práce s celou třídou jsou komunitní kruh, diskusní
kruh a řešení problémů ve dvojicích nebo v malých skupinách. Popsat tyto
metody podrobně překračuje rámec této knihy, stručný popis ale najdete ve
XII. kapitole o škole.

#### 5. I nedokonalá náprava

#### má větší výchovný účinek než trest

Šestiletý Martin si hraje s míčem v kuchyni.
Maminka: _Víš, Martine, kuchyň je malá a míč zrovna prolétl v nebezpečné
blízkosti mého hrnečku s kávou. Už se opravdu těším, že si k ní chvilku sednu.
Můžeš si dělat něco klidnějšího a zůstat tu nebo si hrát s míčem před domem._
Martin: _Já dám pozor._
Po chvíli (rozlitá káva, rozbitý hrneček a rozzlobená maminka):
Maminka: _Teď jsem už ale fakt naštvaná. Namísto chvilky odpočinku
další práce!... Sama to ale rozhodně uklízet nehodlám. Ubrus potřebuje rychle
vyprat. A hrneček je na tři kusy, byl to můj oblíbený... Tak co ty na to? Co si
vezmeš na starost?_
Martin bere ubrus a odnáší ho do koupelny. Káva, která kape z ubrusu,
za ním zanechává cestičku. Martin se pokouší ubrus vyprat, ale moc to nejde.
Když maminka vytřela podlahu a trochu vychladla, přichází do koupelny
a pomáhá Martinovi s ubrusem. Martin zjišťuje, že „vyprat ubrus" nezname­
ná jen strčit ho na chvíli pod kohoutek. Je vlastně mamince docela vděčný, že


```
Respektovat a být respektován
```
už se moc nezlobí a pomáhá mu s ubrusem, a tak jí velkoryse nabídne, že
zkusí slepit ten hrneček. Není to zrovna snadné a když pak zkouší napustit do
slepeného hrnečku vodu, vidí, že teče. Chce hrneček vyhodit, ale maminka ho
zarazí:
_Ne, ne, ten si tady necháme. Měla jsem ho ráda a dal sis docela práci
s tím lepením. A taky nám bude něco připomínat._
Asi za dva dny se situace s míčem opakuje.
Maminka: _Martine, kuchyň není to správné místo na hru s míčem.
Můžeš jít ven nebo dělat něco jiného._
Martin bere míč a odchází před dům.

```
Cennější než dokonalá náprava je výchovný účinek, který tyto postupy
přinášejí. Někdy jej ale nevidíme hned - vyplatí se trpělivost. Tresty s sebou
mohou nést poselství, že věci jsou důležitější než lidé a jejich vztahy. Slepený
hrneček z našeho příběhu už nebyl použitelný ke svému původnímu účelu
a podobně to možná dopadlo i s ubrusem. Ať už však bude stát v kredenci
nebo zůstane jen ve vzpomínce, bude symbolem dobré vůle na obou stranách
a připomínkou toho, jak Martinova maminka zvládla situaci a Martin se
naučil něco důležitého pro život.
```
#### 6. Z kapesného se děti mohou podílet na úhradě škod,

#### které způsobí

```
K čemu slouží kapesné
Jedním z mnoha vývojových úkolů dětského období je naučit se pozná­
vat hodnotu peněz a učit se s nimi hospodařit. K tomu pomáhá mimo jiné
také to, že děti dostávají kapesné, z něhož si mohou kupovat různé drobnosti
a dárky. Mohou si je také šetřit (a v nouzi třeba půjčovat peníze zase rodičům)
a mohou z něj případně přispívat na úhradu škod, které způsobí. Dostat
příležitost učit se hospodařit s penězi potřebuje od určitého věku kaž­
dé dítě. Proto by děti neměly dostávat kapesné „za odměnu" (o působení
odměn ve výchově pojednáváme v následující kapitole) ani by jim nemělo být
kráceno nebo odnímáno „za trest". Jde o dohodnutou a pravidelnou část­
ku (týdně, měsíčně), která není vázána na prospěch, plnění domácích povin­
ností a chování.
Můžeme se zajímat o to, za co děti kapesné utrácejí, zda je utratí hned
nebo postupně, zda si něco šetří a jakým způsobem. Můžeme k tomu zaujímat
stanoviska, sdělovat informace nebo svoje názory. Nemáme ale z pozice silněj­
šího rozhodovat o tom, co děti s kapesným udělají. Výsledkem by nebylo
žádoucí chování dětí, ale pouze to, že začnou zatajovat, za co všechno své
peníze utrácejí, anebo začnou říkat to, co chceme slyšet.
```

```
VI. Opravdu se zlobím!... Tak co teď navrhuješ?
```
Vzpomínáme si na výrok jisté maminky k synovi: _Tak, a dokud se
nenaučíš hospodařit s penězi, nebudeš žádné kapesné dostávat!_ Děti, kterým je
kapesné odejmuto nebo sníženo z pozice moci, budou pravděpodobně prožívat
pocity popsané v předchozí kapitole. Navíc mohou hledat způsob, jak by si
peníze opatřily jinak. Třeba prodají (většinou hodně pod cenou) nějakou svoji
věc nebo něco, co vezmou doma, jsou v pokušení peníze někomu vzít anebo si
je vydělat i za velmi nevýhodných nebo ponižujících podmínek. Jsou to způso­
by, v nichž se odráží přání, většinou ne plně uvědomované, pomstít se něko­
mu, kdo nad nimi uplatnil svoji moc, způsoby „malých panáčků" v nerovno-
cenných vztazích.
Naprosto jiná by byla situace v případě, kdy by třeba rodiče, kteří se
dostali do finanční tísně, sdělili dítěti, že by jim pomohlo, kdyby přijalo dočas­
ně nižší kapesné nebo jej po nějakou dobu nedostávalo, a zeptali se na jeho
názor. Partnerský přístup rodičů podpoří v tomto případě velmi pravděpodob­
ně vstřícnost dítěte. Mocenský přístup ji naopak potlačí.
Výše kapesného se tedy má stanovit dohodou, v níž se uplatní dvě
základní hlediska - možnosti rodinného rozpočtu a potřeby dítěte. **Aby splni­
lo svoji funkci - učit se hospodařit s penězi - mělo by být spíš nižší.**
Kapesné neslouží k uspokojování základních fyziologických potřeb - ty zajiš­
ťují rodiče, ale plní svou funkci tím, že si za ně děti kupují postradatelné věci,
jako třeba sladkosti a „zbytečné maličkosti". **Rozhodně by nemělo umožňo­
vat dětem zajišťovat si jeho prostřednictvím přízeň a postavení ve
vrstevnické skupině.** Vyšším stupněm hospodaření s penězi je finanční
spoluúčast dítěte, například při nákupu dražšího oblečení.
Od kdy by děti měly začít kapesné dostávat? Odpověď závisí na posou­
zení dvou hledisek: zda dítě už zná podstatu a funkci peněz a zda má příleži­
tosti peníze smysluplně používat. Kapesné mohou dostávat už děti předškolní­
ho věku, obvykle ale přichází na pořad dne s nástupem do školy.

```
Výchovný účinek finanční spoluúčasti je důležitější než plná náhrada škody
Z kapesného se děti mohou podílet také na úhradě škod, které způso­
bily. Skutečná škoda může být ale vyšší, než jsou děti schopné ze svého
kapesného zaplatit. V tom případě by měly zaplatit alespoň část (a třeba na
splátky). Symbolická spoluúčast má v těchto případech stejný výchov­
ný účinek jako plná náhrada. Záleží samozřejmě na okolnostech - když
někdo nedopatřením při utírání nádobí rozbije talíř, může se celá věc vyřídit
tím, že zamete střepy.
Představme si ale jinou situaci:
Dvanáctiletý Mirek a devítiletý Jenda si hrají na dinosaury, Mirek
pronásleduje Jendu se smetákem po celém bytě a když se mu Jenda snaží
smeták vzít, zavadí o úspornou žárovku v lustru, a ta se rozbije.
```

```
Respektovat a být respektován
```
Přirozeným důsledkem je přinejmenším úklid. Ale dejme tomu, že minu­
lý týden rozbili sourozenci při podobné hře keramickou vázu a vyřešilo se to
rovněž „jenom" úklidem. Bylo by logické, kdyby na ně nyní dopadly následky
jejich chování trochu víc - mohli by třeba přispět každý částkou 10 korun na
koupi nové žárovky, která bude stát 120 korun. A opět jsme u způsobu, jakým
s nimi náhradu škody sjednáme. Vyčítání a nadávání zakončené výrokem
_A každý zaplatíte deset korun!_ vyznívá jako trest, protože jasně signalizuje
řešení z pozice moci, i když sleduje v podstatě správný směr.
**Nahradíme-li princip moci principem spoluúčasti,** může komuni­
kace probíhat třeba takto:
Otec: _Byla to nová zářivka, teprve před týdnem jsem ji do lustru dával!
A mluvili jsme o tom, že si na dinosaury můžete hrát na zahradě. Tak co teď
navrhujete?_
Mirek: _My to uklidíme._
Otec: _To očekávám. Ale musíme koupit novou žárovku. Tuším, že stojí
kolem 120 korun. Je to docela dost._
Kluci mlčí.
Otec: _Chápu, že jste to neudělali naschvál, ale když si vzpomenu na tu vázu,
myslím si, že byste se tentokrát mohli na náhradě škody nějak podílet. Co vy na to?_
Mirek: _Asi jo._ K Jendovi: _Co ty na to?_
Jenda: _Mám jen dvacet korun._
Otec: _A kolik bys přispěl?_
Jenda: _Můžu ti dát všechno._
Otec: _Co kdybyste dali každý deset korun a příště dali větší pozor?
A zítra, až budeme ve městě, spolu můžeme tu žárovku koupit._
Kluci: _Tak jo._

#### 7. Postupy pro náročnější situace

```
Na dalších příkladech probereme ještě několik postupů pro situace, kdy
může být uplatnění alternativ k trestání tak, jak jsme je zatím popsali, ztíženo.
```
```
Práce na zlepšení vztahu
Sedmnáctiletý Petr studuje průmyslovku. Doma měl v poslední době téměř denně
konflikty s rodiči. Nosí špatné známky, málo se učí. Hodně času tráví s kamarády, večer se
vrací pozdě, kouří a přisel už několikrát v podnapilém stavu. Rodiče reagovali vyčítáním,
křikem, zákazy a tresty. Když si přečetli knihu o výchově a komunikaci, zkusili použít také
efektivnější způsoby, především začali brát Petra více ke spoluúčasti na řešení problémů s jeho
chováním. Situace se ale nezlepšila, a tak ji konzultovali s psychologem. Konzultace jim po­
mohly uvědomit si, že prakticky veškerá komunikace mezi nimi a Petrem se týkala synova
nevhodného chování. Uvědomili si, že byli zaměřeni na řešení problémů s Petrem, ale neroz­
víjeli vzájemné vztahy. Zjistili, že skoro nic nevědí o tom, co jejich syn v poslední době prožívá,
```

VI. Opravdu se zlobím!... Tak co teď navrhuješ?
co plánuje nebo o čem sni. Začali se více zajímat o Petra jako o osobu. Více si s ním povídali „jen
tak", aniž by se dotýkali ožehavých problémů, vyhledávali příležitosti ke společným činnostem,
k ocenění, k tomu, aby se společně pobavili a 2asmáli. Když rodiče vydrželi několik týdnů dávat ve
vzájemném soužití na první místo rozvíjení vztahu, začali všichni členové rodiny přistupovat
i k řešení problémů s větší citbvostí a větším porozuměním pro druhou stranu.

```
Ani použití správných komunikačních dovedností nemusí ihned přinést
viditelný výsledek, pokud jsou vzájemná citová konta v našich emocionálních
bankách na nule nebo v minusu. V těchto situacích se vyplatí přestat řešit
problém a udělat něco pro zlepšení vztahu. Cas může být naším velkým spo­
jencem, pokud jej dokážeme využít právě takto. Dobrý vztah funguje jako
komunikační most. Když dopustíme jeho zborcení, stáváme se hluchými
a slepými k tomu, co nám druzí sdělují, protože chybí cesta, po které by
k nám jejich sdělení mohla dorazit.
```
```
Deklarace postoje
Někdy se můžeme dostat do situace, kdy se od nás očekává, že budeme
uplatňovat normy nějakého společenství, přestože s nimi nesouhlasíme.
V některých školách například existuje propracovaný systém trestů, který
přesně vymezuje, co bude za jaký přestupek následovat.
Představte si, že jste třídním učitelem v 8. třídě. Dva vaši žáci zničili
výzdobu na chodbě školy. Nejste zastáncem trestů a rád/a byste řešil/a situa­
ci v duchu zásad popsaných v této kapitole. Většina kolegů ale chce uplatnit
trest, v tomto případě ředitelskou důtku, protože je zvyklé řešit přestupky
tímto způsobem. Rovněž žáci očekávají podle svých dosavadních zkušeností
trest.
Zdá se, že v tuto chvíli nemáte spojence na jedné ani na druhé straně.
Jak reagovat?
Pokud věc ještě není rozhodnuta, můžeme se pokusit o řešení nejdřív
s dětmi.
Můžeme sdělit svůj postoj k trestání a nabídnout alternativu.
Rozhovor s viníky: Potrestání nepovažuji za účinné, opravdu si myslím,
že by se to všechno dalo řešit jinak. (Vyjádření postoje formou já-výroků.)
Můžeme se zkusit domluvit, jak to napravíte, jinak vám podle školního řádu hrozí
potrestání. (Informace - nikoliv vyhrožování!) Co navrhujete? (Výzva ke spolu­
účasti na řešení.) Musím podat zprávu panu řediteli a potřebuji, abyste mi do
zítřka oznámili, jak jste se rozhodli. (Informace, sdělení očekávání.)
Může následovat i diskuse se všemi dětmi ve třídě na téma trestání
(v občanské nebo rodinné výchově, ale také třeba v dějepise nebo v češtině),
v níž se uplatní různé pohledy a argumenty, včetně našich vlastních. I když
ostatní děti vědí, o jaký konkrétní přestupek se jedná, snažíme se hovořit
o trestání na obecné rovině, diskuse by neměla vyznít jako soud nad viníky!
(Konkrétní přestupek řešíme s těmi, kterých se to týká.) Tříbení názorů
```

Respektovat a být respektován

na důležitá témata komunikace a výchovy je pro děti stejně tak potřebné jako
porozumění historickým souvislostem nebo používání vyjmenovaných slov.
Může se ale stát, že žáci, kteří výzdobu zničili, dávají najevo, že nejsou
nabídkou nápravy nijak nadšeni a raději přijmou trest. (S každým dalším
přijatým trestem se však snižuje možnost vydat se v budoucnu v podobných
situacích cestou nápravy.) **V takovém případě je důležité dát najevo, že
nechceme jednat z pozice moci ani tehdy, když se nám nepodařilo
druhou stranu pro nápravu získat:** _Byla to vaše volba. Já osobně bych dal
přednost jinému řešení._

```
Velmi nešťastné by bylo takové vyústění celé situace, kdy by žáci sice
napravili, co způsobili, ale navíc by byli ještě potrestáni. Pokud po nápravě
následuje ze zvyku nebo „pro jistotu" ještě i trest, výchovný účinek nápra­
vy se tím znehodnocuje!
```
```
Větším problémem než domluvit se s dětmi ale v mnoha případech
bývá obhájit svůj postup před kolegy.
Když nemůžeme přímo ovlivnit vývoj událostí směrem, který považuje­
me za správný, můžeme alespoň jasně deklarovat svůj postoj a v danou
chvíli už nevynakládat energii na něco, co nemůžeme prosadit. Chce to
často odvahu, ale děláme tím něco i pro zachování vlastní sebeúcty. Jisté
učitelce se na pedagogické radě nepodařilo získat ostatní kolegy pro to, aby
společně hledali, jak nahradit systém sankcí ve škole účinnějšími postupy
založenými na spoluúčasti a nápravě. Pedagogický sbor pak odhlasoval dívce
z 6. třídy sníženou známku z chování za absence. Učitelka alespoň vyjádřila
svůj postoj: Myslím, že jsme se měli víc zabývat hledáním příčin těch absencí.
Můj názor je, že dvojka z chování nic nevyřeší a nesouhlasím s ní.
V jiné situaci vyjádřila učitelka svůj postoj dokonce i před dětmi:
V učitelském sboru jsme neměli stejný názor na udělení té dvojky z chování
Adamovi. S přepisováním známek v žákovské nesouhlasím, je to podvod. Ale
dala bych přednost jinému řešení, společně s Adamem.
```
```
Podobně lze postupovat i v rodině. Ve jménu „jednotné výchovy" někdy
rodič, který sám s tresty nesouhlasí, nedělá nic proti trestům, které uděluje
druhý rodič. Děti to pak mohou pociťovat jako zradu. Pokud se v dané situaci
opravdu nedá udělat nic jiného, měl by se alespoň jasně vyjádřit odmítavý
postoj k trestání. Účinnějším řešením samozřejmě je snažit se získat druhého
rodiče pro jiné způsoby řešení přestupků než jsou tresty.
```
```
Dohoda o „neútočení" (dohoda o minimálních požadavcích)
„Dohodu o vzájemném neútočení" se můžeme pokusit uzavřít s někým,
kdo výrazným způsobem narušuje naši práci nebo s nímž nemáme dobrý
```

```
VI. Opravdu se zlobím!... Tak co teď navrhuješ?
```
vztah (vzájemná citová konta jsou „minusová"), s kým jsme však současně
nuceni se stýkat a spolupracovat. Je to v podstatě nabídka, že vůči tomuto
člověku budeme uplatňovat své oprávněné požadavky jen v minimální míře,
čímž se vyhneme možným střetům; zároveň od něj ale očekáváme, že bude co
nejméně rušivě zasahovat do naší práce.
Není to ideální, ale nouzové řešení, které nám alespoň umožní dělat
svou práci. Získáváme také čas na případné dorovnání citových kont, obnove­
ní důvěry a hledání lepšího řešení. Vyslechli jsme několik takových příběhů:
Učitel 9. třídy navrhl tento způsob vzájemného soužití žákovi, který na jakékoliv
požadavky reagoval vyrušováním a provokacemi, a tím zdržoval práci ostatních. Učitel tolero­
val dotyčnému žákovi, že nepracuje, ale pod podmínkou, že nebude narušovat práci ve třídě.
Provokací a vzájemných střetů podstatně ubylo, což vedlo k určitému zlepšení vzájemného
vztahu, díky němuž mohl učitel více vnímat i pozitivní momenty v chování žáka a začít je
oceňovat. To přineslo možnost zrevidovat dohodu ve smyslu zvýšeni minimálních nároků na
žáka, aby učitel získal nejnutnější podklady pro jeho klasifikaci.

```
Zdůrazňujeme, že je to krajní řešení a jen pro případy, kdy byly vyčer­
pány všechny dobré dostupné prostředky. Učitelé nemohou provádět psycho­
terapii, jejich působení nemůže být všemocné, i když postupy, popsané v této
knize, otvírají i pro školu mnohonásobně větší možnosti.
```
```
Dočasné oddělení od společenství
Při závažných přestupcích v chování nějakého člověka, kdy nepomohly
postupy založené na jeho spoluúčasti a směřující k nápravě, má společenství
právo chránit se tím, že přistoupí k dočasnému oddělení takového člena od
ostatních. V mírnější podobě je to druh opatření, který jsme už popsali ve
```
3. části této kapitoly - dospělý například odvádí dítě, které se chová agresivně,
od ostatních dětí s komentářem: _Bude teď lepší, když si nějakou dobu pohraješ
sám. Až budeš myslet, že si můžete hrát společně tak, abyste byli všichni
spokojeni, můžeš se zase vrátit._

```
Ve škole může v podobných případech nějaké dítě pracovat individuál­
ně a odděleně od ostatních, a může mít dokonce individuální studijní plán.
V Dánsku jsme se setkali s opatřením (zakotveným v dánské školské
legislativě, ale používaným zcela výjimečně), kdy učitel může navrhnout žáko­
vi, který výrazným způsobem narušuje práci ve třídě, aby několik dnů necho­
dil do školy. Během té doby může pracovat individuálně a také zkusit hledat
řešení, jak být s druhými, aniž by docházelo ke konfliktům.
```
```
O tom, jak nedůsledně uvažujeme o pojmech provinění a jeho násled­
ků, svědčí i používaná terminologie v oblasti práva. Psychologicky opodstat­
něným záměrem „trestu" odnětí svobody jako důsledku společensky závažné
„trestné" činnosti je chránit ostatní členy společnosti a současně nabídnout
```

Respektovat a být respektován

```
Odnětí svobody má význam při skutečně závažném porušení norem společenského soužití. |
V případě méně závažných přestupků se ukazuje být málo účinným a pro společnost náklad­
ným opatřením. Jedním z rizik trestů odnětí svobody v takových případech je také to, že řada
vězňů přijme roli delikventa a začne se podle ní chovat. Ve vězeni pak přemýšlí spíš o tom, jak
to po propuštění udělat „lépe" (aby je nechytli), než jak se chovat morálně. Zakladatel směru
tzv. individuální psychologie Alfred Adler k tomu říká: „Zločinec si vysvětluje trest jako zna­
mení, že společnost je proti němu, tak jak si to vždycky myslel. Trest ho nezastraší.
Z psychologického hlediska je každé drsné zacházení ve věznici výzvou, zkouškou síly...']
V posledních desetiletích se proto začalo hovořit o tzv. alternativních trestech. Není to šťastné
označení, protože se jimi myslí v podstatě náprava: Pachatelům je nabídnuta možnost mimo­
soudní cestou nahradit škodu nebo se vlastní prací podílet na jejím odstranění (například
veřejně prospěšné práce). Stojí rozhodně za povšimnutí (uvádí to například 0. Matoušek
v knize „Práce s rizikovou mládeží"), že podle soudních statistik je u prvopachatelů, u nichž se
přestupek vyřešů mimosoudní cestou, pravděpodobnost recidivy mnohem menší než v případech,
kdy stanuli před soudem a byli odsouzeni.
```
pachateli příležitost učit se rozvíjet ty dovednosti, v nichž má nedostatky
(například lépe zvládat své emoce). Takto pojaté odnětí svobody má význam
přirozeného důsledku, s nímž ovšem pachatel nemusí být ztotožněn. To, zda
proces vyzní více jako trest nebo jako přirozený důsledek, závisí především na
způsobu, jakým je veden.*

#### 8. Když přece jen někdy „ujedeme"...

Tresty jsou poměrně rozšířeným výchovným prostředkem. Také proto
jsou jejich rizika všeobecně podceňována. Máme však zkušenost, že když se
poctivě snažíme hledat alternativy, můžeme se trestům vyhnout. V této kapi­
tole jsme popsali postupy, které můžeme použít, když už problém vznikl.
Můžeme však jít ještě dál - existují postupy, které nám pomáhají zařídit věci
tak, aby k situacím, kdy začneme přemýšlet o trestech, docházelo co nejméně.
Tyto postupy jsou tématem XI. kapitoly o prevenci.
Téměř každému rodiči někdy při výchově dětí „ujela ruka" nebo je
potrestal nějak jinak. Pokud šlo o spíše výjimečné situace, kdy trest nebyl
nijak drastický a následoval po něm dialog, usmíření nebo třeba i omluva ze
strany dospělého, dítě se s trestem pravděpodobně vypořádalo, aniž to zane­
chalo hlubší jizvy na jeho duši a na vztahu k nám. **Tím nechceme říct, že
sem tam nějaký ten trest neuškodí! Tresty nepatří k dobrým výchov­
ným metodám, nicméně jsme lidé a někdy se chováme nesprávně.**
Pokud však umíme doplnit svá citová konta u dětí pozitivními způsoby soužití
a komunikace, máme šanci negativní dopady svých přehmatů zmírnit. Zvláště
v rodině je k tomu mnoho příležitostí: věnovat dítěti svůj čas, dávat mu naje­
vo lásku a přijetí, zajímat se o něj, dělat společně nejrůznější činnosti, přibírat


```
VI. Opravdu se zlobím!... Tak co teď navrhuješ?
```
ho ke spolurozhodování, dát mu podporu v situaci, kdy něco nezvládá - to
všechno jsou způsoby, které pomáhají ovlivnit „výchovnou bilanci" pozitivním
směrem. Nejde o to, aby děti potlačily nepříjemné pocity spojené s tresty
a racionalizovaly si je, jak jsme o tom hovořili v V. kapitole, ale aby nám
odpustily, tak jako my odpouštíme jim.
Měli bychom mít odvahu mluvit s blízkými lidmi čas od času i o tom,
co nepříjemného při vzájemném soužití prožíváme. Tuto příležitost by měly
dostat i děti. Takové situace se většinou nedají naplánovat, ale přicházejí
spontánně. Předpokladem toho, aby měl rozhovor „léčivý účinek" pro obě
strany, je skutečné partnerství a sebeúcta, které nám dají sílu slyšet i ty méně
příjemné věci o sobě.
Jeden tatínek to popsal takto:
Když jsme ještě nevěděli o výchově to, co víme dnes, také jsme své děti trestali, i když
to bylo zřídka. Teď děti už mnoho let netrestáme. Když jsme si s nimi jednou povídali na téma
trestání, začaly vzpomínat, kdy jsme je potrestali, a několik takových situací popsaly. I když
jsme se nakonec všemu zasmáli a jako rodiče jsme cítili, že nám bylo odpuštěno, byli jsme
překvapeni, jak i po létech děti vzpomínaly na to, jak nepříjemně trest prožívaly. Byli jsme
vděčni, že jsme si o tom mohli promluvit. Cítili jsme, že to všem pomohlo se s těmito „stíny"
v našich vztazích vyrovnat. Uvědomili jsme si, že žádný vztah není tak ideální, aby v něm
žádné stíny neexistovaly, a že je dobré být otevřený příležitostem, kdy můžeme něco udělat
pro to, aby se rozplynuly.

Děti ovšem nejsou trestány jen doma, ale i na dalších místech, zejména
ve škole. Učitelé však nemají takové možnosti „pozitivního vyrovnání" trestů
jako rodiče. Jejich vztahy s dětmi nejsou tak osobní, mají omezené časové
možnosti a pro řadu z nich je stále ještě obtížné přijmout představu, že do
školy patří vedle vzdělávání i péče o vztahy a emoce dětí. (Ne o veškeré vztahy
a emoce, které dítě má, ale aspoň o ty, které vznikají právě v prostředí školy
nebo v souvislosti s ní - za ně by se měla cítit škola spoluzodpovědná.) Od
účastníků našich kurzů jsme vyslechli mnoho příběhů na téma trestání ve
škole. U řady z nich se objevil jeden společný moment - stačil i jediný trest ze
strany učitele, a ten ovlivnil vztah dítěte k tomuto učiteli na dlouhá léta,
někdy až do dospělosti, protože nebyl prostor na „emoční vyrovnání". Zvláště
to platí pro veřejné tresty udělené před svědky - veřejné zahanbení patří
k nejhůř prožívaným emocím. Také z tohoto důvodu by součástí profesionali­
ty učitele měly být dovednosti umožňující řešit problémy ve škole jinak než
tresty.


```
VII. Když budeš hodný, dostaneš za odměnu... Ty jsi ale šikulka!
```
## VII. Když budeš hodný, dostaneš

## za odměnu... Ty jsi ale šikulka!

```
Rizika odměn a pochval ve výchově a co namísto nich
```
V předcházející kapitole jsme hovořili o značných rizicích trestů
a možnostech jiných přístupů v případě, že se dítě chová nevhodně.
Trestat není pro zdravou osobnost žádným potěšením, jsou kolem toho
samé negativní zážitky. U odměn a pochval je to jiné - tam jde o příjemné
situace, kladné emoce, a tak málokoho napadne je zpochybňovat. Jedinou
připomínkou bývá, že vše by se mělo dít s mírou a že tedy jejich nadměrné
používání dětem asi prospívat nebude. Přesto mají odměny a pochvaly rizika.
V této kapitole se je pokusíme ozřejmit a nabídneme alternativy.
Alternativou k odměnám ve výchově je uspořádat podmínky pro čin­
nosti a chování dětí tak, aby mohly prožívat **pozitivní přirozené důsledky
těchto činností a chování.**
Alternativou k pochvalám jsou komunikační dovednosti **zpětná vazba
a ocenění.**
Tyto postupy vyjadřují partnerský, rovnocenný vztah, na rozdíl od
pochval a odměn, které patří k prostředkům výchovy založené na mocenském
modelu, byť jde o jeho laskavější podobu.


Respektovat a být respektován

```
Okamžitý viditelný účinek a propojenost s emocemi (situace trestání
nebo odměňování si obě strany většinou dobře pamatují) jsou patrně důvo­
dy, proč se trestům a odměnám ve výchově neoprávněně připisuje
dlouhodobý a příznivý účinek. Pozornosti pak může unikat, že
součástí každodenní výchovy je kromě trestů a odměn také řada
jiných postupů a že právě díky nim se ve skutečnosti daří žádoucí
cíle výchovy naplňovat. Těmto jiným postupům je společné to, že působí
„dovnitř" dítěte - umožňují mu prožívat pozitivní či negativní důsledky
vlastního jednání, zprostředkovávají smysluplnost požadavků, umožňují
spolurozhodování a výběr. Tyto postupy odrážejí současně respektující pří­
stup k dětem.
```
#### 1. Odměny pod drobnohledem

V hovorové řeči se slovem „trest" označují jak skutečné tresty (újma
záměrně způsobená člověkem v mocenské pozici druhému člověku jako odpla­
ta za jeho nesprávné chování), tak i přirozené důsledky, které z nesprávného
chování vyplývají (viz V. kapitola).
Podobně se v různých významech používá i slovo „odměna":

_1. Při podpisu pracovní smlouvy sjednala firma s pracovníkem odměnu za_
    _práci ve výši 20000 korun.
2. Pocit dobře vykonané práce je pro mne tou nejlepší odměnou.
3. Skvělý výkon pianisty odměnilo publikum dlouhým potleskem._
    _4. Za informaci vedoucí k dopadení zločince byla vypsána vysoká odměna.
5. Děti, s tím úklidem jste si opravdu pospíšily. Venku je ještě světlo, tak si_
    _za odměnu půjdeme ještě chvíli hrát do parku._
    _6. Vedení firmy odměňuje své zaměstnance při odchodu do důchodu peně­_
       _žitým darem.
7. Jestli nebudeš mít na vysvědčení Žádnou trojku, dostaneš za odměnu kolo.
8. Když nebudeš u paní doktorky plakat, koupím ti za odměnu zákusek.
9. Vážený pane, dovolte, abychom Vám poděkovali za záchranu lidského_
    _života. Jako odměnu za váš hrdinský čin vám předáváme tuto poukázku_
    _na nákup zboží v hodnotě 3000 korun._

**Odměny a tresty - dvě strany téže mince**
Podobnost působení odměn a trestů je v tom, že **obojí je vnějším
popudem, který působí pouze na vnější chování dítěte, ale nedostává
se dovnitř.** Chybí-li vnitřní pohnutky, navozené chování vydrží, jen dokud je
odměňováno nebo ve vzduchu visí hrozba trestu. Tresty i odměny mívají
okamžitý účinek, což mnohým zabraňuje vidět jejich dlouhodobější neblahé
dopady na rozvoj osobnosti.


```
VII. Když budeš hodný, dostaneš za odměnu... Ty jsi ale šikulka!
```
```
Nejpodstatnější charakteristikou odměny je nerovnocenný vztah
dvou lidí (naši známí - velký a malý panáček): jeden o něco usiluje
a současně má také možnosti poskytnout za to druhému odměnu. Tak ho
přiměje udělat něco, co by ten druhý sám od sebe pravděpodobně
nedělal a při nepřítomnosti odměny ani dál dělat nebude.
```
```
Odměna může být slíbena předem za vykonání nějaké jasně vymezené
činnosti anebo může následovat neočekávaně v situaci, kdy druhý něco udělá
„sám od sebe". V obou případech s cílem, aby se žádoucí chování opakovalo.
Například: Tady máš deset korun za to, žes mi vyžehlila to prádlo. - Dítě
v budoucnu své chování sice zopakuje, ale bude již očekávat další desetikoru­
nu. Pokud ji nedostane, jeho ochota k dobrovolnému žehlení naopak poklesne,
pokud nezmizí zcela.
```
```
Nezaměňujme mzdu a odměnu
Když na seminářích probíráme téma odměn, vždy přijde na přetřes
mzda. Je to právě nepřesností našeho každodenního vyjadřování, že se
o mzdě také mluví jako o „odměně za práci". Příslib odměny, jak o ní
hovoříme v této kapitole, vyjadřuje nerovný vztah (větší panáček se snaží
odměnou přimět menšího panáčka k něčemu, o čem předpokládá, že by to
jinak nedělal). Dohoda o mzdě oproti tomu vyjadřuje rovnocenný vztah,
kdy obě strany projevují iniciativu a zájem. Zaměstnanec disponuje něja­
kými dovednostmi, které chce uplatnit (potřeba seberealizace), a získat za to
prostředky pro uspokojení svých dalších potřeb (od jídla, bydlení, ošacení až
po kulturní a duchovní potřeby). Rovněž druhá strana má zájem vyrábět,
vytvářet, realizovat své záměry a projekty. Mzda je oboustranně chtěná
smlouva.
Na mzdě za práci se domlouvají dospělí lidé, děti jen v případech, kdy
jde o brigádu. Dětem zajišťuje uspokojení jejich základních potřeb rodina.
```
**Co je a co není „odměna"**
Význam slova odměna se v jednotlivých situacích značně liší. **Když
hovoříme o rizicích odměn, máme na mysli odměny ve významu „uplá­
cení" - aby někdo udělal to, co chceme my.** Jsou to situace, které můžeme
charakterizovat slovy: _Udělej toto, a já ti za to dám tamto._ Odměnou může být
cokoliv, co je pro odměňovaného žádoucí - peníze, věci, udělení výhod, umož­
nění příjemné činnosti nebo něčeho, co je jinak pro člověka obtížně dosažitel­
né. V uvedených příkladech jsou to situace 4, 7 a 8 (v ostatních příkladech by
se slovo „odměna" dalo nahradit výstižnějším pojmem, jak o tom bude řeč
dále). Rizika takovýchto odměn jsou stejná bez ohledu na to, zda cíl, kterého
chceme dosáhnout, je pozitivní nebo negativní - odměny ve výchově se samo­
zřejmě dávají ve jménu dobra dítěte.


Respektovat a být respektován

```
Je to velké varování pro ty, kteří mají chuť dávat dětem obrázky,
sladkosti, razítka, červené puntíky a další odměny ve víře, že zvýší jejich
zájem. Má to zcela opačný účinek než jaký zamýšlejí.
```
Nepotřebují dostávat mzdu, ani nepotřebují být upláceny odměnami. Něco
jiného je kapesné, které slouží k tomu, aby se děti naučily hospodařit s penězi,
a které by nemělo být udělováno za odměnu ani odebíráno za trest.

**Odměny nezvyšují skutečný zájem, ale snižují ho**
Odměny jsou používány především s manipulativním záměrem - aby­
chom přiměli druhého udělat to, co chceme my, ať je to dítě nebo dospělý.
U dětí jsou odměny používány často i ve snaze povzbudit zájem o něco, co dítě
začalo dělat samo od sebe, a to na základě tradovaného přesvědčení, že jestli­
že něco posílíme odměnou, pak se zájem automaticky zvýší.
A. Kohn v knížce „Trestáni odměnami" (žel, tato výjimečná a burcující
kniha v češtině nevyšla) uvádí, že kolem stovky psychologických pokusů po­
tvrdilo fakt, který vžité představě naprosto odporuje: **odměna naopak sni­
žuje vnitřní zájem, vnitřní motivaci.**
Jeden z prvních pokusů, prováděný již v sedmdesátých letech minulé­
ho století, byl velice jednoduchý. Středoškolští studenti měli skládat plošné
obrazce z kousků (puzzles). Polovina z nich měla slíbenou peněžní odměnu.
Po určitém čase pokusným osobám řekli, že před druhou Částí pokusu bude
přestávka, v níž si mohly vybrat, jestli chtějí pokračovat ve skládání, číst si
časopisy nebo jen tak odpočívat. Ti studenti, kterým byla slíbena odměna, si
vybrali další skládání ve volném čase podstatně méně často.
Jiný pokus proběhl v mateřské škole. Psychologové nejprve sledovali,
Čím děti rády kreslí. Pak řekli jedné skupince dětí, že když nakreslí obrázky
s použitím oblíbené velké sady barevných fixů, dostanou diplom se svým
jménem, s červenou stužkou a zlatou hvězdičkou. Následující dva týdny po­
tom, co dostaly odměnu, měly tyto děti menší zájem o fixy než děti, kterým
nebylo nic slibováno, a dokonce o ně měly menší zájem než před pokusem.
Do třetice uvedeme pokus, který ukazuje, že snižování zájmu se netýká
jen věcí a činností, ale také osob. Dětem bylo sHbeno, že si budou moci hrát
s nějakou hračkou, pokud si nejdřív budou hrát s určitým dítětem, nebo že
dostanou sladkost za to, že si s ním budou hrát. Ukázalo se, že když děti už
nemohly očekávat žádnou odměnu, hrály a povídaly si s tímto dítětem méně
než předtím. Podobně vysokoškolští studenti, kteří dostali zaplaceno za to, že
budou komunikovat s cizincem, s ním po skončení pokusu komunikovali méně.


```
VII. Když budeš hodný, dostaneš za odměnu... Ty jsi ale šikulka!
```
```
Kdykoliv nabízíme odměnu, snižujeme význam a hodnotu čin­
nosti, která má být za tuto odměnu vykonána (učení, úklidu, osobní
hygieny, slušného chování...).
```
```
Odměny snižují i původní zájem
Zvlášť znepokojující a varující je, že odměny takto působí i na činnost
či chování, které je motivováno skutečným vnitřním zájmem. Dokladem toho
je příběh jedné účastnice kurzu, která vyprávěla, že je od dětství velkou čte­
nářkou. Jednou byla na škole vyhlášena soutěž o nejlepšího čtenáře - spočíva­
la v záznamech o obsahu co největšího počtu přečtených knih. Soutěž vyhrá­
la. Pamatuji si však, že jsem na pár měsíců po té soutěži přestala číst, dodala.
Naštěstí záliba ve čtení byla hodně silná, a tak se k němu vrátila. Ne vždy je
však původní motivace tak silná, aby překonala ničivý útok odměn.
```
```
Jak „odnaučit" děti zájmu o učení...
Každý, kdo má možnost pozorovat šestileté děti před nástupem do
školy, dosvědčí, že děti se do školy těší (pokud nejsou vůči škole negativně
ovlivněny staršími sourozenci nebo rodiči). Těší se, že se naučí číst a nebudou
závislé na druhých, aby jim přečetli, co je zajímá. Také se chtějí naučit počítat,
psát a dozvědět se mnoho dalších věcí - vždyť ten svět je tak zajímavý!
Potřeba učit se, dozvídat se, je naší biologicky hluboce zakotvenou
potřebou - máme ji společnou přinejmenším se všemi savci. Mylná před­
stava, že děti by se samy od sebe neučily, vede k tomu, že paní učitel­
ky začnou dětem dávat hned od prvních dnů ve škole odměny. Je
celkem jedno, co to je. Hvězdičky. Včeličky. Razítka. Červené puntíky. Potom
první jedničky. Učitelky prvních tříd bývají laskavé osobnosti, trestání mívá
spíš podobu odnětí odměny, v mnohem menší míře se používají černé puntí­
ky, prasátka a podobně. To vše ve jménu udržení, ba zvýšení motivace.
```
**Skryté poselství odměn: ta činnost sama o sobě nemá valnou cenu**
Proč odměny snižují vnitřní zájem o nějakou činnost? Prvním důvo­
dem je, že se tato činnost spojuje s osobou, která o odměně rozhoduje. Když
není v dohledu nikdo, kdo za vykonání činnosti udělí odměnu, snižuje se chuť
ji dělat.
Druhá příčina je v tom, že nabízíme-li odměnu, jako bychom předpo­
kládali, že dotyčný by sám o sobě, bez odměny, danou věc neudělal. Aniž
bychom to měli v úmyslu, vysíláme skryté poselství: _Ta činnost sama o sobě
nemá valnou hodnotu, já však z určitého důvodu potřebuji, abys ji udělal/a,
a proto ti nabízím úplatek v podobě odměny._


```
Respektovat a být respektován
```
```
Během několika málo týdnů či měsíců se z dětí nadšených pro
učení a vědění stanou sběratelé známek.
```
A přitom je to zbytečné! **Učení je životně důležitým nástrojem orga­
nismu pro přežití, a proto si ho příroda „pojistila".** Výzkumy ukazují, že ve
chvíli, kdy člověk něco pochopí, propojí se mu věci do souvislostí, má tak­
zvaný „aha" zážitek. V té chvíli se do krve uvolňují **endorfiny** - látky vzbuzu­
jící příjemné pocity. (Tyto látky se uvolňují také při dlouhém běhu a v řadě
dalších situací.) Každý jsme si ten příjemný pocit mnohokrát prožili. Učitelé
i rodiče znají rozzářené oči dítěte, které říká, že už na něco přišlo, že už
něčemu rozumí, něco umí.

```
Učení nepotřebuje odměny ani tresty - potřebuje však bezpeč­
né prostředí, smysluplnost, přiměřený čas, zapojení více smyslů
než jen zrak a sluch, zapojení a využití emocí - abychom jmenovali
alespoň některé z podmínek efektivního a kvalitního učení.
```
```
Jak píše Susan Kovaliková v knize „Integrovaná tematická výuka",
nedostatek smysluplnosti, nedostatek propojení s reálným světem, metody,
které nerespektují individuální styl učení, individuální vývojové tempo dítěte
ani jeho individuální možnosti (nároky jsou „jednotné", pro některé děti příliš
vysoké, pro jiné příliš nízké) - to jsou příčiny, proč děti ztrácí o takové učení
zájem. Místo zdokonalování systému trestů a odměn bychom měli na­
přít síly ke změně obsahu i metod výuky.
Ze to nebude snadná cesta, naznačuje ona tradiční otázka Co jsi dnes
dostal?, která sděluje dítěti opakovaně informaci, že dostat známku (tedy
odměnu) je důležitější než jeho zájem o učení - odměnu lze získat i bez
vnitřního zájmu. Odměna je důležitější než to, co se dítě naučilo, co zvládlo.
Každý, kdo chodil do školy, si asi pamatuje, jakou roli pro získání dobré
známky hraje náhoda, štěstí, zdatnost dítěte říkat to, co chce učitel slyšet,
a někdy i podvod.
Výsledky toho, co bylo zašíváno od prvních dní ve škole, se dostavují
spolehlivě. Pokud mají děti dělat něco „jen tak", jejich zájem je minimální. Bude
to na známku? je otázka, která dobré učitele nejspíš straší i ve snu - jestliže je
odpověď záporná, pro většinu žáků tím současně mizí důvod se snažit.
Dokládá to historka z výstavy. V rámci výtvarné výchovy na ni přišla celá třída. Jedno
z dětí se zastavilo před obrazem a bylo vidět, že ho obraz zaujal. Začalo si dělat poznámky. Druhé
dítě to zpozorovalo a upozornilo: Tenhle nemáme za úkol. Tím se nezdržuj. Pojď dál. Obě děti
přešly k dalšímu obrazu - jednomu z těch, který dětem určila paní učitelka pro získání známky.
Některé děti (většinou ty nadprůměrně nadané) si mohou udržet vnitř­
ní motivaci k učení navzdory známkování. Ale i u nich může zaměření na
```

VII. Když budeš hodný, dostaneš za odměnu... Ty jsi ale šikulka!
známky představovat velké riziko - naučí se vydávat jen minimální námahu,
„jedou" v závislosti na svém nadání jen na 50 či 70 procent svých skutečných
možností. Víc úsilí na získání odměny - jedničky - nemusí vynakládat.
**Pokud chtějí rodiče svému dítěti pomoci udržet vnitřní motivaci
k učení, měli by do značné míry známky ignorovat** - jen tak se sníží
jejich význam. To znamená nejen nehubovat dítě za špatnou známku, ale ani
nechválit či jinak neodměňovat za dobrou - chvála je signálem, že na znám­
kách hodně záleží. Tím nemíníme, že by se rodiče z ničeho nic měli přestat
úplně zajímat o známky, zejména jestliže je dosud kontrolovali. Spíš mohou
s dítětem **hovořit o tom, co vlastně známka vypovídá o jeho učení,
a tomu pak případně vyjádřit uznání a ocenění.** _Vím, že ses na tu písemku
včera připravoval/a... Můžeš mi povykládat, co to bylo za učivo... Jak by se to dalo
použít?... Zajímalo by mé, jakým způsobem jsi se to tak dobře naučil/a..._
Podle školského zákona platného od ledna 2005 může škola místo
známkování používat od 1. až do 9. třídy slovní hodnocení. Tento způsob
hodnocení není bez rizik, je ale pokrokem oproti známkám.

```
Odměny představují rizika pro morální vývoj
V 5. třídě měly děti vybrat ze tří spolužáků dva do školního kola recitační soutěže.
Jedna soutěžící nabídla ostatním dětem bonbóny, když ji budou volit, a skutečně pak postou­
pila. Když na to dívka, která nebyla vybrána, poukázala učiteli, odbyl ji se slovy, ať si to děti
vyřídí mezi sebou.
```
```
Děti, které mají zkušenost, že je dospělí mohou odměnou přimět k nějaké
činnosti, pravděpodobně zkusí tento způsob ovlivňování druhých použít zase
k dosahování svých cuů. Pokud zjistí, že funguje, otevírá se cesta k vytvoření
návyku kupovat si druhé odměnami, který může přetrvat až do dospělosti.
Důsledkem toho je také přijímání morálky úplatků jako něčeho, co
vlastně k životu patří. Korupce dospělých má kořeny ve zkušenostech z dětství:
Děti, dnes večer k nám přijde návštěva, když nebudete zlobit, půjdeme v neděli
do ZOO. Mezi touto situací a situací: Paní referentko, já bych potřeboval tady
to potvrzení, potřebuji to do zítřka - dovolil jsem si přinést malou pozornost,
není v principu žádný rozdíl. Snad jen v tom, že dětem důvěřujeme méně,
a tak jim odměnu dáme až po splnění žádaného, zatímco dospělé uplácíme
často už předem.
```
```
Princip odměn se všemi uváděnými riziky a dopady funguje i u soutě­
ží. Potřeba úspěchu a uznání je přirozenou lidskou potřebou každého
člověka, dospělého i dítěte. Dobré sociální prostředí má proto poskytovat
všem dětem dostatek příležitostí k prožívaní úspěchu (že se něco daří, že
úsilí má pozitivní výsledky) a uznání okolí. Při soutěži je potřeba úspěchu
vlastně zneužita. Pokud dospělí uspořádají prostředí pro učení a výchovu dětí
```

Respektovat a být respektován

tak, že uspět mohou jen nemnozí, tedy jako soutěž, děti se do soutěží zapojo­
vat budou. **Ne proto, že by rády soutěžily, jak to bývá interpretováno,
ale proto, že mohou uspokojovat jednu ze svých základních potřeb.**

```
Uspokojování potřeby úspěchu a uznání ani dalších základních lid­
ských potřeb by se nemělo dít za odměnu. Nechtěně se tak vytváří
i prostor pro chování, které může ohrožovat morální vývoj dětí - drobné či
větší podvody, poškození soupeře, lhaní.
```
```
Takové chování často není odhaleno a děti tak nemají možnost zažít
a uvědomit si, že je nepřijatelné, ani nedostanou příležitost věc napravit.
```
**Cesta ke kvalitě přes odměny nevede**
Děti v družině vyráběly vánoční ozdoby. První den vychovatelka řekla, co budou
dělat, dala dětem potřebný materiál, ukázala několik postupů a vyzvala je, aby zapojily svoji
vynalézavost a pracovaly, jak nejlépe umí. Druhý den nabídla dětem, že za každou ozdobu
dostanou bonbón.
Je asi jasné, k čemu došlo druhý den - **množství vystřídalo kvalitu.**
Některé děti si však zachovaly dobrou kvalitu práce, i když dostaly
odměnu. **Podobně jako u trestů odvedly dobrou práci** ne proto, že byly
odměněny, ale **přesto, že dostaly odměnu.** U těchto dětí byla vnitřní motiva­
ce odvést kvalitní práci silnější než touha po odměně, bylo pod jejich úroveň to
odbýt. Ale u kolika z nich a jak dlouho to může vydržet? Zejména, když mají
kromě pokušení odměny ještě čelit tlaku vrstevníků, kteří se již stali na odmě­
nách závislí _(Nebuď hloupá, co se s tím tak děláš?!)._

```
Odměnami můžeme přimět druhé, aby udělali, co chceme. Kvalitu však
může zaručit jenom vnitřní chtění, zaangažovanost, vnitřní přesvědčení.
```
A. Kohn popisuje výzkum, ve kterém devítiletí chlapci měli říct, zda
dvě kresby obličejů jsou úplně stejné nebo ne. Jedna skupina dostávala za
správnou odpověď vždy malý obnos peněz, chlapci ve druhé skupině dostávali
po každé odpovědi jen zpětnou vazbu, zda odpověděli správně nebo ne. Před­
poklad experimentátorů byl, že chlapci, jimž šlo o peníze, podají lepší výkon.
K jejich překvapení však právě tato skupina udělala podstatně více chyb. Výše
odměny přitom nehrála již žádnou roli. Ať chlapci za správnou odpověď dostá­
vali jeden cent nebo deset centů, jejich odpovědi byly horší než odpovědi
chlapců, kteří nedostávali nic.
V dalším pokusu měla děvčata z šesté třídy naučit mladší dívky novou
hru, příliš náročnou pro daný věk. Dívky ve skupině, která měla za tuto práci
slíbeny lístky do kina, vysvětlovaly hru neohrabaněji, častěji se rozčilovaly
kvůli nechápavosti „žáků", a skončily stejným neúspěchem, jako skupina, kte­
rá neměla slíbeno nic.


```
VII. Když budeš hodný, dostaneš za odměnu... Ty jsi ale šikulka!
```
**Odměny potlačují tvořivost a chuť zabývat se věcmi do hloubky**
Součástí příslibu odměny bývá sděleni požadavku, jak má daná práce či
chování vypadat. Děti jsou dobrými pozorovateli. Když žáci ve škole zjistí, co chce
vidět a slyšet učitel, aby dostali dobrou známku nebo jinou odměnu, **budou se
snažit především dostát této představě. Uplatnit vlastnit originální řešení
nebo dát najevo, že něčemu nerozumí, a zeptat se - k tomu v mnoha
případech nedojde, protože by to ohrozilo získání odměny.**

**Stále víc a víc**
_Děti na letním táboře za mnou přišly s tím, že by chtěly, aby se počet
bodů za úklid stanů zvedl z 10 na 15,_ vyprávěla jedna skautská vedoucí.
_Kolega v práci mi nedávno vyprávěl, jak ho syn žádal, aby mu za
každou jedničku vyplácel ne pět korun, ale sedm. Poukazoval na to, že na
druhém stupni je už těžší získat jedničku a taky, že je inflace,_ navázal jiný
účastník kurzu při debatě o rizicích odměn.
Kdo se vydá na cestu odměn, musí s tímto faktem počítat. Závislost na
odměnách, podobně jako jiné závislosti, se vyznačuje také tím, že je potřeba
jejich dávky zvyšovat, aby přinesly kýžený efekt. Když děti budou dostávat
odměnu stále ve stejné výši, může se stát, že žádané činnosti či chování už
nedosáhneme.

**Závislost na odměnách - na prvním místě** **_Co za to?_**
Každý z nás se někdy setkal s nekvalitně odvedenou prací, ať už se to
týkalo jakékoliv profese, a nikomu se to asi nelíbilo. Taková práce nás zlobí
a působí nám potíže. Je pro ni typické, že **chybí snaha odvést ji co nejlépe,**
je odbyta co nejrychleji, jen natolik, aby ji nebylo možno prohlásit za nedosta­
tečnou. Takový přístup k práci je příznačný pro lidi, kteří si navykli **být
řízeni vnějšími pobídkami - tresty a odměnami.** Lidí, kteří se na prvním
místě ptají: _A co z toho budu mít?_ nebo říkají: _Dělám jen do výše svého platu._

#### 2. Pozitivní chování bez úplatků

```
Alternativou k trestům byl dopad negativních
přirozených důsledků, které následovaly po nespráv­
ném chování. Jejich součástí bylo zaangažování dítěte
na řešení situace a náprava. Jestliže se ptáme, co
namísto odměn, můžeme odpovědět v podobném du­
chu: Vytvořit takové podmínky, aby děti mohly
prožívat přirozené pozitivní důsledky svých čin­
ností a svého chování.
```

```
Respektovat a být respektován
```
Víme, že hned po zhodnocení situace z hlediska bezpečí se mozek „ohlí­
ží" po smyslu. **Odměny jsou náhražkou smysluplnosti. Namísto příslibu
odměny** dětem pomůže, když jim v situacích, kde je to potřeba, **zprostředku­
jeme smysl požadované činnosti nebo chování a poskytneme jim pro­
stor pro spoluúčast na rozhodování.** Namísto vnější odměny se pak již děti
„odmění" samy - tím, že mohly být aktivní, a především tím, že **vidí, k čemu
byla jejich aktivita dobrá.** Nemáme **v** záloze žádnou jinou nabídku.

**Pozitivní přirozený důsledek**
Jedním ze způsobů, jak přiblížit dětem smysluplnost nějakého počíná­
ní, je poukázat na vztah příčiny a důsledku. **Když v běžném hovoru nazý­
váme přirozené důsledky odměnami,** nejen že je to pro děti hodně matou­
cí, ale také to působí neblaze na jejich vývoj.
Dítě například rychle a samostatně zvládne večerní hygienu a převle­
čení do pyžama. Jedna z běžných reakcí by mohla být třeba: _No vidíš, jak jsi
šikovný. Za odměnu ti přečtu dvě pohádky, ne jen jednu._ Správná reakce
naopak **popíše přirozený vztah** mezi rychlým zvládnutím povinností a ušet­
řeným časem: _Dnes jsi se umyl a převlékl rychle, to znamená, že máme ještě
dost času, než zhasneme a půjdeš spát. Chceš si ještě chvilku hrát a pak přečíst
pohádku, nebo si přečteme dvě pohádky? Nebo bys chtěl dělat ještě něco jiného?_
(Komunikační dovednosti: popis, informace, výběr.) Můžete teď na chvíli pře­
rušit čtení a odpovědět na otázku: Co se dítě učí, které kompetence má
možnost rozvinout v prvním a druhém případě?
Díky druhé reakci má dítě možnost ujasnit si vztah mezi vlastní aktivi­
tou a časem. Tím, že dospělý opouští mocenskou pozici a dává na výběr, mu
také umožňuje rozhodnout se, co s ušetřeným časem udělá.

```
Pokud bychom nazvali pozitivní přirozený důsledek odměnou,
dítě to tak bude vnímat a bude se podle toho také chovat. Bude se
učit, jak se zavděčit dospělému, aby získalo odměnu, nikoliv jak samo sebe
řídit, aby se dostavily pozitivní přirozené důsledky.
```
V našem příkladu se namísto pochopení řádu může dítě učit spíše
vypočítavosti: _Když to zítra zvládnu ještě rychleji, budu si moci říct o tři
pohádky._
Je to podobné jako s trestem: když se o negativním přirozeném dů­
sledku hovoří mocenským způsobem jako o trestu, dítě ho tak také bude
vnímat.


```
VIL Když budeš hodný, dostaneš za odměnu... Ty jsi ale šikulka!
```
```
Slavnostní oběd či večeře doma nebo v restauraci, společný výlet,
návštěva kina - to jsou oslavy, které posilují soudržnost rodiny a dávají
dítěti najevo, že rodině na něm a na tom, co dělá. záleží.
Uznání a ocenění můžeme dítěti samozřejmě vyjádřit i slovy. O doved­
nostech, které k tomu můžeme použít, bude řeč dále.
```
```
Dar jako výraz přátelství, zájmu či lásky
Dar má vyjadřovat vzájemný pozitivní vztah mezi hdmi. Dar nem ničím
podmiňovaný, patří buď ke společenským zvyklostem, nebo je dáván z lásky či přátel­
ství, tedy ne za odměnu. I z dárku se může tím, jak se o něm mluví, stát odměna.
Otec se vrací ze služební cesty, na nádraží koupí dětem pár sladkostí. Když přijde domů,
ptá se manželky, zda děti byly po dobu jeho nepřítomnosti hodné. Po kladné odpovědi jim dá
sladkosti se slovy: No, když jste byly hodné, tak si zasloužíte čokoládu. Tady máte každý jednu.
Už slovo „hodný" je záludné. I když si ho budeme vykládat jen jako
klidné, vstřícné chování bez vzájemné agresivity, skryté poselství této věty je,
že chovat se takto máme především proto, abychom z toho potom něco měli.
Celá situace by dostala zcela odlišný význam, kdyby otec místo toho řekl
třeba: To jsem rád, že jsem zase s vámi doma. Děti, myslel jsem na vás a koupil
jsem vám něco na mlsáni.
Stejně jako u pozitivních přirozených důsledků, i zde velmi záleží na
tom, jak se o věcech mluví - sladkost může být jak odměnou, tak dárkem.
```
```
Také dárky k svátkům či narozeninám, na Vánoce a na Mikulá­
še by neměly být spojovány s dobrým nebo špatným chováním dítěte.
```
```
(Mikuláš podle tradice naděloval potřebným nepoznán a bez jakých­
koliv nároků, nekšeftoval s dárky „za odměnu" za dobré chování, jak to dělá
mnoho rodičů svým dětem.)
```
**Oslava**
Jednou z typických situací, kdy se nešetří odměnami, je konec školní­
ho roku s vysvědčením, pokud je aspoň trochu pro rodiče a širší příbuzenstvo
přijatelné. Ačkoliv dítě častokrát vyslechne otřepaný výrok, že se učí pro sebe,
skrytá poselství dalších reakcí rodičů a učitelů mu naopak nesčetněkrát sdělu­
jí, že **učit se není svěřeno do jeho zodpovědnosti.** Jsou to dospělí, kteří
všechno řídí a kontrolují, a povinností dítěte je dělat především to, co se po
něm chce. Odměny za vysvědčení jsou jen jedním z kamínků do této mozaiky.

```
Za vysvědčení ani za známky v průběhu roku by dítě nemělo
dostávat žádné odměny. Když skončí školní rok nebo se podaří něco, co
dalo dost práce, je dobře to společně oslavit.
```

Respektovat a být respektován

#### 3. Chválit, chválit, chválit???

Pochvala se obvykle považuje za vítaný a účinný
výchovný prostředek. Snad se ještě připustí, že všeho
moc škodí, a myslí se tím, že nadměrná pochvala vede
ke „zpychnutí". Příklady, které dále uvádíme, jsou zá­
měrně vybrány tak, aby navodily pochybnosti o „pozitiv­
ních" dopadech pochval.

_- S tou mojí třídou je to strašné. Jen co je trochu_
    _pochválím, už abych zase čekala nějaké vylomeniny,_ říká paní učitelka
       o své 7. B.
_- Já nevím, co toho našeho kluka popadlo. Ta angličtina mu tak dobře šla,_
    _všichni ho tak chválili, za chvíli by nám mohl dělat tlumočníka - no a on_
    _toho nechal!
- Paní učitelko, mám to hezké?_ Ten den je to už po sedmé, co Maruška
    z předškolního oddělení přichází se svým výkresem za paní učitelkou.
_- Byla jsem v dětství hodně chválená, vlastně za každou maličkost. Teď_
    _v dospělosti, když nejsem pochválená, mám pocit, že jsem to udělala_
    _Špatně. Já vím, že ne, rozumově to mám zvládnuto, ale ten pocit, víte,_
    _ten pocit vždycky přijde._
- V jednom výzkumu se zjistilo, že děti, které byly svými matkami častě­
    ji chváleny za to, že se o něco rozdělily s jinými dětmi, byly mimo
       domov méně štědré než děti, jejichž matky je za to nechválily.
_- Když jsem byla malá, jedna naše sousedka mě vždycky moc chválila, jak_
    _hezky zdravím, že jsem moc šikovná. Já jsem se jí začala vyhýbat, když_
    _šla, tak jsem se schovala, abych ji nemusela pozdravit, a nakonec jsem
ji zdravit přestala.
- Nějaký čas jsme žili v zahraničí a náš syn měl při přechodu do české_
    _školy potíže. To, co šlo dosud docela hladce, tady nějak drhlo. Bylo nám
jasné, že zdejší školu nezměníme, tak jsme se snažili pomáhat synovi
v adaptaci, jak to šlo. No a vysloužila jsem si za to od paní učitelky do
notýsku pochvalu: „Vážená paní, musím Vás pochválit za Vaši snahu,_

**Dar jako výraz uznání**
V devíti výrocích na začátku kapitoly, v nichž bylo použito slovo „od­
měna", jsou situace 3 (pianista), 6 (odchod do důchodu) a 9 (záchrana života)
podobné. Jejich společným jmenovatelem je, že odměna nebyla dopředu nabí­
zeným úplatkem, kvůli němuž by se něco udělalo, ani nebyla dávána s cílem,
aby se činnost zopakovala. Uvádíme to pro vyjasnění pojmů - v tomto přípa­
dě jde o výraz uznání, je to ocenění, které má buď formu věci (dárku, květin)
nebo oceňujícího chování (potlesk).


```
VII. Když budeš hodný, dostaneš za odměnu... Ty jsi ale šikulka!
```
```
Váš syn se už zlepšil. " Opravdu jsem v té chvíli nevěděla, zda se smát nebo
se urazit.
```
_- V hodině výtvarné výchovy jsme jednou dělali ozdobné písmo. Mirkova_
    _práce byla velice nápaditá, čistě provedená, opravdu se zálibou jsem se_
       _na ni zadívala. Sáhla jsem po výkresu, že ho ukážu ostatním ve třídě,_
       _když tu si Mirek výkres zakryl a s prosebným výrazem zavrtěl hlavou._
       Paní učitelka, která tuto příhodu vyprávěla, pochopila, že chlapec se
       obává její pochvaly před celou třídou. _Tak jsem mu jen tiše řekla, že to_
    _písmo je moc hezké.
- Maminka vždycky říkala: „Ty mi děláš takovou radost." Byla jsem na
světě pro maminčino štěstí._

**Proč používáme pozitivní vyjádření vůči druhým (dětem i dospělým)**
Chceme navodit příjemnou atmosféru.
Chceme druhé potěšit, udělat jim radost, protože k nim máme dobrý vztah.
Chceme se zavděčit, zvýhodnit své postavení u těch, kteří mají moc
nám nějak prospět.
Chceme přimět druhé, aby udělali něco, co je potřeba, nebo co potřebujeme my.
Chceme druhé povzbudit, aby pokračovali v určité činnosti nebo chování.
Chceme druhým vyjádřit, že nám na nich záleží.
Chceme vyjádřit, že jsme si vědomi toho, co dobrého či správného
druzí dělají, a že si toho vážíme.
Chceme dát příklad, co považujeme za správné a co by měly podle
našeho mínění další osoby dělat také.
Chceme dát najevo, že jsme si všimli úsilí, dobrého postupu, výsledku
nějaké činnosti.
Chceme se od druhé osoby také dočkat pochvaly.

Je zřejmé, že tak různé záměry budeme vyjadřovat odlišnými způsoby.
Něco jiného řekneme, když chceme dát najevo, že jsme si vědomi úsilí
a dobrých výsledků druhého Člověka, něco jiného, když se chceme někomu
vlichotit. Přesto pro tato pozitivní sdělení používáme v běžné řeči téměř vý­
lučně jediné slovo - pochvala. Když mluvíme o tom, že někdo někoho pochvá­
lil, z hovoru a dalších okolností bývá patrné, o co jde.
V této kapitole chceme ukázat, že ne každé pozitivní vyjádření je dě­
tem (i dospělým) prospěšné, i když převládá obecné mínění, že se tím nedá
nic zkazit. Považujeme za nutné si teď **rozlišit pojmy,** které budeme dál
používat v určitých přesně vymezených významech.
**Pochvalu zúžíme na nadřazené, mocenské, manipulativní využí­
vání nějakého pozitivního vyjádření. Alternativami k pochvalám jsou
zpětná vazba, uznání a ocenění.**


```
Respektovat a být respektován
Co je pochvala
Nadřazenost, kontrola, manipulace (byť velmi laskavá) nejde s úctou
dohromady. Pojem pochvala budeme používat pro pozitivní vyjádření o čin­
nosti, chování nebo vlastnostech druhé osoby, které současně vyjadřuje ne­
rovný vztah - velký panáček chválí malého. Pochvalou se vyjadřuje skuteč­
nost, že se jeden člověk cítí v pozici, v níž může hodnotit druhé. Dobře to
vystihuje slovní spojení „udělit pochvalu". Sotva bychom řekli, že zaměstna­
nec udělil pochvalu řediteli podniku, dítě rodičům, vrstevníci sobě navzájem.
Podstata pochvaly vyvstane jasněji, když si uvědomíme, že kdo dnes chválí,
může zítra kritizovat.
Nadřazenost nemusí být v pochvale vyjádřena pouze hodnocením.
Skryté poselství pochval zní: Děláš věci k mé spokojenosti. O toho
druhého, o jeho přání a potřeby vlastně ani moc nejde. Důležité je, že druzí
dělají věci tak, jak to vyhovuje nám.
```
**Znaky pochvaly**
Vy _jste taková inteligentní, vy to určitě zvládnete.
Ten obrázek je moc hezký, vidíš, jaká jsi šikovná.
Ty jsi tak nadaný na tu angličtinu, tobě to jde úplně samo!
No tys to všechno snědl. To jsi hodný chlapeček!
Tys to tady tak krásně vyluxoval. Tos mi udělal radost.
Anička a Frantík už mají všechno připravené na lavici, výborně. Kdo mi
ještě chce udělat radost?_

```
Na prvním místě jsou to neverbální projevy - tón hlasu, mimika
jasně vyjadřují nadřazenou pozici.
Dalším častým znakem pochvaly je, že neoprávněně zobecňuje -
z jedné skutečnosti dělá něco trvalého. Dítě v mateřské škole si třeba s velkým
zájmem hraje s kostkami. Prostý popis této skutečnosti by byl: Ten váš Honzík
vydrží u těch kostek tak dlouho. Je vidět, že ho to baví. Dávali bychom tak
najevo zájem, který maminku určitě potěší. Pochvala by mohla znít: Ten váš
Honzík je tak šikovný, úplný stavitel. Je to hodnocení osobnostních charakte­
ristik dítěte, k němuž většinou ani nemáme dostatečné podklady. Z jednoho
nebo několika projevů dítěte vyvozujeme ukvapeně více méně stálou charakte­
ristiku - šikovný, stavitel, statečný, čestný, hodný...
Z těchto neoprávněných zobecnění pak pocházejí různé laciné fráze
o hodných holčičkách, šikovných klucích, milých dívkách, roztomilých děťát­
kách... - v nejrůznějších situacích používáme stále tytéž formální pochvaly.
Zobecňování někdy přechází do přehánění, o němž obě strany vědí, že
není reálné - statečný hrdina, nádherně namalovaný obrázek, velký silák,
úžasné šaty, vynikající přítel... Nedůvěru k takovým slovům výstižně popsala
jedna učitelka mateřské školy: Když mi nějaká maminka řekne, že její dítě sem
```

```
VII. Když budeš hodný, dostaneš za odměnu... Ty jsi ale šikulka!
```
_chodí rádo, tak je to pro mě mnohem významnější, než nějaké pochvaly
a lichotky, jaká jsem úžasná učitelka._
Zvláštním případem je **kombinace pochvaly s kritikou.** _No vidíš,
teď je to konečně hezké. Ale že ti to trvalo!... Ano, tak si to představuji. Ne abys
to příště zase odbyl, jak míváš ve zvyku!_ Chválící také často hovoří o **své
spokojenosti** (ať přímo, nebo nepřímo), kterou mu připravil druhý svým
chováním nebo činností. Jako by tím sděloval, že jeho spokojenost je v celé
situaci to hlavní: _Tos mi udělala radost, žes to tak rychle vypočítala._ Nebo:
_Jsem na tebe hrdý, žes tu těžkou zkoušku zvládl na jedničku._ Všichni máme
potřebu uznání, úspěchu a tato potřeba je naplňována i takovými pochvalami.
Vedle toho se ale děti učí něco velmi problematického, co je asi učit nechceme:
že dělat věci dobře se má na prvním místě proto, abychom se zavděčili auto­
ritě, to že je důležité! Tento druh pochvaly často používají v tom nejlepším
úmyslu rodiče i učitelky a učitelé u menších dětí (mateřská škola, první
stupeň ZŠ). Kromě návyku zavděčovat se představují tyto pochvaly **riziko
zejména v situacích, kdy se děti učí cokoliv nového, co je důležité
umět.** Když nebude nablízku osoba, která bude chválit výkon, motivace učit se
bude klesat. Později, když děti povyrostou a o pochvalu od autority už nebudou
tolik stát, nebude na čem stavět, protože se děti nenaučily vidět hodnotu
v učení samotném.
Pochvaly se používají také ke srovnávání a dávání za vzor v rodině i ve
škole. O negativních dopadech těchto způsobů jsme hovořili už v II. kapitole.

```
Bezprostřední důsledky pochvaly
Pochvaly většinou vzbuzují příjemné pocity. Je to lepší než slyšet kriti­
ku nebo obviňování, takže méně příjemným skutečnostem spojeným s chválením
se tolik nevěnuje pozornost. Stojí za to si je uvědomit.
Příjemné pocity se mohou mísit s rozpaky, s nejistotou (Proč to
říká?), s nedůvěrou k tomu, kdo pochvalu vysloví (Co tím sleduje?), s nepříjemným
pocitem, že druhý přehání. (Často reagujeme uvedením věcí na pravou míru,
někdy až „shozením" či odmítnutím pochvaly.)
Jindy zůstáváme emocionálně celkem nedotčeni, víme, že to druhá
strana říká jen ze zdvořilosti, zejména, když je pochvala povrchní, obecnou
a otřepanou frází. Právě z oné povrchnosti a klišé je nám jasné, že toho, kdo
chválí, ve skutečnosti ani moc nezajímá, co se nám povedlo nebo jak
jsme se zachovali. K tomu, aby vyslovil frázi, se ani nemusel podívat, co
jsme dokázali.
Po pochvale se někdy stáhneme a raději se už dál neprojevujeme,
abychom nepokazili dojem. Někdy ale stažení nebo dokonce zlostná reakce
naznačují, že je nám nepříjemné, že si někdo osobuje právo hodnotit nás.
Pochvalu si můžeme podle okolností vyložit i jako faleš, neupřímnost,
dokonce ironii.
```

Respektovat a být respektován

**Pochvala za banální věc může naznačovat, že chválící ani moc
nerozumí tomu, o čem mluví. Můžeme z ní také však vyrozumět, že
očekávání chválícího vůči nám nejsou nijak vysoká.**
Specifickým případem jsou **veřejné pochvaly.** Ačkoliv je může prová­
zet příjemný pocit, **mohou vést k zhoršení vztahů s ostatními.** Děti na
druhém stupni někdy reagují na pochvalu zhoršením chování, protože dobré
vrstevnické vztahy jsou pro ně důležitější. Na „tabulích cti" s fotografiemi
nejlepších žáků se pravidelně objevují propíchané oči, přimalované kníry
a podobně. Tento druh pochvaly navíc jasně říká všem, kdo tam nejsou, že
jsou druhořadí.

**Dlouhodobé důsledky pochval**
Bezprostřední dopady pochval přimíchávají k pozitivním pocitům menší
či větší kapky nepohody, kterou děti většinou jen těžko vyjadřují slovy. Dospě­
lí to zvládají podle zralosti své osobnosti. Pochvaly mají však rizika hlavně
z dlouhodobého hlediska rozvoje osobnosti dětí, zejména jsou-li jim „uštědřo-
vány" ve větší míře.
Pochvaly vytvářejí závislost. Je to **závislost na vnějším hodnocení,
na druhých lidech, především pak na těch, kteří představují autoritu,**
což omezuje vnitřní svobodu člověka. Je to provázeno přijetím představy, že
lidé se dělí na ty, kteří zastávají nadřízené pozice a mají moc (autority), a na
ty, kteří jsou jim podřízeni (nejen v zaměstnání). Je třeba nepohněvat si
mocné, zalíbit se, zavděčit, získat jejich přízeň - a pochvala je důkazem této
přízně. Přímé vynucování pochvaly _(A byl jsem dnes hodný?)_ je varovným
znakem.
Lidé závislí na autoritě jsou snáze **manipulovatelní.** Jejich touha být
zajedno s autoritami, které mají moc udělovat odměny, pochvaly nebo tresty,
potlačuje kritičnost a při rozporu s vlastním přesvědčením umlčuje případné
výčitky svědomí. Druhou stranou mince pak bývá, že **manipulované děti se
samy stávají manipulátory, a to nikoli až v dospělosti, ale už v dětství.**
Jednou z takových manipulací je předstírání neúspěchu _(Mně se to nepovedlo!
Já mám tak strašnou postavu!)._
Manipulací je i hodně rozšířený postup učitelek menších dětí, kdy
pochválí jedno dítě (že už je potichu, že má už uklizenou lavici...) a ostatní děti
se snaží mu vyrovnat. Splnění úkolu je sice dosaženo, ovšem za cenu újmy pro
rozvoj osobnosti dětí - děti se učí něco udělat proto, aby se zavděčily autoritě
a nikoliv pro podstatu věci.


```
VII. Když budeš hodný, dostaneš za odměnu... Ty jsi ale šikulka!
```
```
Pochvala je vlastně druhem odměny a platí o ní to, co jsme
uváděli v 1. části této kapitoly. Pochvala se stává cílem, samotná čin­
nost je druhořadá. Pokud není v dohledu autorita, která udělí pochvalu, a
pokud chybí i vnitřní motivace, není důvod chovat se správně, dělat něco
dobře či dokonce vůbec něco dělat. Z řady činností tak mizí přirozený
prožitek a radost, což je velké ochuzení života.
```
Jsou případy, kdy dítě **opouští činnost, za níž bylo hodně chvále­
no.** Pochvalu můžeme cítit jako závazek, jako břemeno, že musíme dostát
vysoko nastavené laťce. Úzkost, jak to dopadne příště, obavy z vývoje do
budoucna, snaha nezklamat očekávání - to všechno nakonec může představo­
vat stres. Vysvobozením je zanechat činnosti, v níž je dítě úspěšné. Jak to
vyjádřila jedna dospívající dívka: _Na jedné straně je ten prožitek, že mě druzí
berou, na druhé straně strach, abych byla šikovná pořád, abych neselhala._
Zobecňující pochvaly jako „šikulka", „vzorný žák", „zodpovědná starší
sestra", „sluníčko", „náš malý Einstein" se mohou stát **nálepkami.** Nálepky zava­
zují a svazují, neumožňují být dítěti tím, kým opravdu je. Všechny nálepky jsou
velmi zrádné, nejen ty negativní (kazisvět, problémový žák, nepořádník, dare­
bák...). Nálepky žijí svým životem a vedou dítě v jeho vývoji umělou cestou.
Nejrozšířenější představou o určitém riziku pochval je, že v nadměrných
dávkách způsobují nepřiměřené sebevědomí, nerealistické vidění svých schopnos­
tí, dovedností, osobnostních kvalit - asi jako v pohádce Pyšná princezna. Domní­
váme se, že tyto důsledky se vyskytují v menší míře, než se obecně soudí, a že
jsou méně škodlivé než vytvoření závislosti na autoritě - **manipulovatelní obča­
né jsou vždy vysokým rizikem pro demokracii a humanitu.**

```
Od hodnocení k sebehodnocení
Alternativou k závislosti na hodnocení autoritou je sebehodnocení:
realistický pohled na to, jací jsme a co děláme, schopnost porovnávat svůj
výkon Či chování s dostupnými kritérii a vyvodit z toho závěry.
```
```
Lidé závislí na pochvalách a odměnách se často o takový proces ani
nepokoušejí, čekají, až jim autorita sdělí, zda je něco dobře nebo ne. To já
nemůžu říct, to musí zhodnotit až druzí, jsou častá slova lidí s nedostatečně
rozvinutým sebehodnocením.
```
```
Během školní docházky si učitelé ponechávají hodnocení ve svých ru­
kou, protože je to velice významný mocenský nástroj. Moderní směry ve
vzdělávání zdůrazňují význam sebehodnocení a prosté zpětné vazby na­
místo hodnocení učitelů. (Zpětnou vazbu může dát učitel, ostatní děti, nebo
vyplyne ze situace samotné.)
```

```
Respektovat a být respektován
```
```
Když se děti naučí sebehodnocení, je to velký vklad pro jejich budoucnost.
Budou spokojené i hrdé, když něco udělají dobře. Když uvidí dobrý výsledek,
bude jim to stačit a nebudou potřebovat obdiv ostatních. Tento přístup učí děti
zaměřovat se na činnost samotnou, mít z ní potěšení, nečekat, až co na to
řekne okolí. Zakládá se tím návyk dobré, poctivé práce.
```
Součástí sebehodnocení dětí je pak také to, že si samy pomyslí a někdy
i nahlas řeknou: _Jsem šikovný, Tohle jsem zvládl, Ten obrázek se mi povedl, To
jsem dobrá..._ **Pro děti je mnohem cennější, když zařídíme věci tak, aby
se mohly cítit úspěšné a pochválily se samy, než když jim pochvalu
udělíme my.**

#### 4. Všimnout si toho, co je pozitivní, a vyjádřit to

Co tedy místo pochval? Rozhodně by nemělo
nastat to, co slýcháváme na seminářích jako poměr­
ně častou vzpomínku z dětství: _Když bylo všechno
v pořádku a dělal/a jsem věci dobře, tak si toho ni­
kdo nevšiml, to bylo bráno jako samozřejmost. Zato
jakmile jsem pochybil/a, byl oheň na střeše..._
Na to, co je v pořádku, co se podařilo, bychom měli reagovat. Často stačí
**všimnout si a popsat to** _(Vidím, že sis obalila knihy a ještě to vylepšila obrázky)._
Už to samotné je vyjádřením zájmu a respektu. A můžeme přidat i **vyjádření
pozitivního vztahu či pozitivních emocí,** jak o tom bude řeč dále.

```
Zpětná vazba
Věcné vyjádření, že jsme si něčeho všimli (nejčastěji pomocí popisu
nebo informace) patří do oblasti zpětné vazby. Samotný pojem zpětná vazba je
však širší. Protože je zpětná vazba pro každého člověka životně důležitá,
vyjasníme si podrobněji, co znamená.
Kdykoliv něco děláme nebo se nějak chováme, má to určité důsledky
a my se potřebujeme dozvědět, jaké. Platí to jak pro děti, tak pro dospělé.
Potřebujeme informace týkající se průběhu i výsledku, protože na nich záleží,
zda a jak bude naše činnost nebo chování pokračovat. Tuto informaci nazý­
váme zpětnou vazbou. Dozvídáme se z ní, že něco je správně a my můžeme
podle okolností v daném směru pokračovat, skončit, opakovat totéž znova...
Nebo se dozvídáme, že něco není správně, a v tom případě měníme směr,
postup, hledáme příčiny a souvislosti, něco přerušíme nebo ukončíme, víckrát
neopakujeme nebo opakujeme s úpravami.
```

```
VII. Když budeš hodný, dostaneš za odměnu... Ty jsi ale šikulka!
```
```
Pro zpětnou vazbu je podstatné, že se zaměřuje na činnost
nebo chování, nehodnotí však osoby - jejích kvality či zápory, jejich
trvalé vlastnosti!
```
Pokud je zpětná vazba poskytována druhou osobou, její charakteristi­
kou je **věcnost.** V rámci zpětné vazby se nevyjadřují pozitivní nebo negativní
vztahy, které panují mezi dotyčnými osobami. (Respektující komunikační do­
vedností, která vyjadřuje pozitivní vztah mezi zúčastněnými, je **ocenění.)**

**Příklady vystihující rozdíly mezi zpětnou vazbou a hodnocením**
_Tvá úvaha o přátelství je napsána přehledně, je Členěna do odstavců
podle toho, co k sobě patří, myšlenky se neopakují a ty citáty jsou opravdu
neotřelé,_ je **pozitivní zpětná vazba.** Hovoří se o výsledku (úvaha o přátelství),
uvádí se řada objektivních údajů.
_Ty jsi opravdu literárně nadaný, napsal jsi to moc krásně, tu úvahu
o přátelství pošleme do soutěže,_ je **pochvala** (pozitivní hodnocení). Podstata je
v hodnocení osoby (zde kladném), vyjadřuje se k trvalým kvalitám (literární
nadání), přitom však autorovi dává málo konkrétních informací o tom, co je
v jeho práci dobré a o co se může opírat i příště. Nadřazenost chválícího je
zde ještě podtržena rozhodováním za druhého.
_Tvá úvaha o přátelství je napsána dost nepřehledně, myšlenky na sebe
nenavazují, některé zůstávají nedokončené - například tady v druhém a pátém
odstavci,_ je **negativní zpětná vazba.** Není zde ani zmínka o tom, jak je autor
nadaný či nenadaný. Pokud pisatel zaměří pozornost na to, co se dozvěděl ze
zpětné vazby - tedy na dokončování myšlenek a lepší členění úvahy, celá práce
patrně získá na kvalitě. Nebo se tyto informace mohou využít v další práci.
_Ty se snad nikdy nenaučíš napsat ani obyčejnou úvahu. Je to fakt
slátanina, jak se v tom člověk má vyznat, je to hop sem, hop tam,_ je **kritika**
(negativní hodnocení). Základem je hodnocení osoby (zde záporné), vyjádření
se týkají jejích trvalejších charakteristik - neschopnosti naučit se psát úvahy.
Často se v kritice používá i nadsázka či negativní citově zabarvené výrazy.
Kritizující se tím staví do nadřazené pozice. Negativní hodnocení práce _(sláta­
nina)_ neposkytuje žádné informace, co a jak zlepšit.

**Zpětnou vazbu můžeme dostat od člověka, který o dané činnos­
ti něco ví** (dospělý například řekne dítěti, že nějaké slovo není napsáno
správně). Můžeme si ji ale také **odvodit z průběhu či výsledku činnosti
samotné** (ochutnáme jídlo, které vaříme, zkusíme zapnout přístroj, který
opravujeme). A konečně si zpětnou vazbu pro sebe můžeme **odečíst z reakcí
druhých** na naše slova či chování (rozpačité ticho po určitých slovech, radost­
né přijetí návrhu, vděčný úsměv za pomoc).


Respektovat a být respektován
**Cui bono? - V čí prospěch?**
Tuto latinskou otázku možná známe z detektivních románů. Kladou si
ji kriminalisté, když se snaží pochopit motiv zločinu. Může být užitečná
i nám, když se chceme orientovat v tom, co je zpětná vazba a co ne. Čemu
nebo komu sdělení slouží - to je významný rozlišovací činitel.
**Zpětná vazba slouží tomu, kdo něco dělá, nějak jedná, něco se
učí.** Je to informace především pro něj, pro jeho další rozhodování.
**Hodnocení druhé osoby** - vyslovování soudů o tom, jaký kdo je, jak
se chová nebo jak co dělá (nejčastěji pochvala nebo kritika), naopak **slouží
tomu, kdo hodnotí.** Slouží jako mocenský nástroj k dosažení jeho cílů,
k rozhodování o druhých, k upevnění nadřazené pozice.

```
Efektivní učení potřebuje zpětnou vazbu, nikoliv pochvalu nebo kritiku
Bez zpětné vazby není učení! Zpětnou vazbu pro učení nezbytně
potřebujeme, hodnocení naší osoby nikoliv, to si obstaráme sami. K tomu, že
jsou přátelské, manuálně šikovné, slušné, ochotné, trochu sobci, občas líné,
vznětlivé, pomalé - k tomu všemu mohou děti dospět samy na podkladě
četných zpětných vazeb, aniž by je někdo takto hodnotil a nálepkoval.
Při učení je důležité dostat zpětnou vazbu pokud možno okamžitě. Opož­
děná zpětná vazba může přijít v době, kdy se už v mozku vytvořil poměrně silný
nesprávný spoj, který se bude obtížně odstraňovat. Zpětná vazba posiluje smyslu­
plnost a udržuje zájem. Její nedostatek může naopak zájem utlumit.
Na gymnáziu dostali studenti za úkol napsat referát z přečtené knihy. Učitelka úkoly
jen oznámkovala a nedala žádnou zpětnou vazbu o tom, co považuje v referátech za dobré a co
nikoliv. Řekla mi jen, že to mám za tři Ostatní spolužáci to opsali z internetu, já to opravdu
četla. To se na to příště můžu vykašlat, stěžovala si jedna ze studentek.
```
```
Oceněním vyjadřujeme své uznání
Když si na seminářích vyjasňujeme pojmy, dáváme účastníkům otázku:
Co byste raději: aby vám někdo vyjádřil uznání nebo udělil pochvalu? A proč?
Než budete číst dál, můžete si na ni zkusit odpovědět i vy sami.
Zpětná vazba je emocionálně neutrální (označení „pozitivní" nebo „ne­
gativní" zpětná vazba se vztahuje k výsledku nějaké činnosti, nikoliv k emocím
a vzájemnému vztahu). Jsou ale situace, kdy chceme dát najevo víc: nejen, že
jsme si něčeho pozitivního všimli, ale i pozitivní emoce a to, že máme k druhému
dobrý vztah.
Už v I. kapitole jsme hovořili o našem přesvědčení, že nestačí mít děti
jen rád, že za skutečný základ výchovy považujeme respekt. Dalo by se říct, že
pokud bychom zůstali jen u vyjádření vztahu „mít rád" bez toho, že by ve
vztahu byl i respekt, postačila by nám k tomu pochvala.
Pokud však chceme v pozitivních situacích komunikovat tak, aby to vy­
jadřovalo respekt a uznání, tedy rovnocenný vztah, pak je třeba používat jinou
komunikační dovednost. Používáme pro ni slovo ocenění. Ocenění můžeme
```

```
VII. Když budeš hodný, dostaneš za odměnu... Ty jsi ale šikulka!
```
dávat jak lidem, které máme rádi, tak lidem, s nimiž nás tento cit nepojí, jeho
**podstata je v našem respektujícím postoji k druhému člověku.**
Odpovědi na úvodní otázku, zda bychom dali přednost vyjádření uzná­
ní nebo pochvale, bývají snad až v 90 procentech případů jednoznačné: chce­
me uznání, chceme se dozvídat, že druzí uznávají, že jsme vyvinuli nějaké
úsilí, že se nám podařilo něco dokázat, chceme vědět, že si nás druzí váží, i za
co si nás váží. Potřeba uznání patří k našim základním potřebám.
Rovnocenný vztah není záležitostí věku. _-Jednou se mi velmi povedla
hodina,_ vyprávěla paní učitelka z druhého stupně, _a děti mi na konci hodiny
spontánně zatleskaly._ Potlesk byl vyjádřením uznání - oceněním, v tomto
případě neverbálním.
Lidé si někdy stěžují, že je nadřízený (vedoucí, ředitel) „nepochválí".
Je to jen nepřesné vyjádření. To, co postrádají, je spíš zpětná vazba nebo
ocenění. Potřebujeme, aby nám byl dáván najevo respekt - je nám nepříjem­
né, když nás druzí přehlížejí, když se s námi zachází jen jako s anonymními
vykonavateli práce. Nedostatek zpětné vazby je pociťován jako nevyslovená
kritika. Záměrné přehlížení, nepřítomnost jakékoli reakce je vnímáno jako
forma trestu. Z hlediska kvality práce (ať je to na jakémkoliv pracovišti) je
nedostatek zpětné vazby a ocenění velmi negativním činitelem.
Ačkoliv máme potřebu uznání v každém věku, vyjádření uznání potře­
bují děti víc než dospělí - ti si většinou již umí zhodnotit své chování i činnosti
s větší nezávislostí na druhých. **Pro děti jsou ocenění významnými sta­
vebními kameny při budování jejich sebeúcty.** Ocenění nemají negativní
účinky jako pochvaly, které posilují závislost na mínění druhých.

```
Jak tedy dávat ocenění?
Vidím, že jsi už obutý. Pravá i levá bota jsou správně a baěkůrky jsou
taky uklizené. (Namísto pochvaly: No ty jsi ale šikulka! Vidíš, že se už umíš
obout sám, když chceš.)
Ta skladba byla zahrána čistě a s citem. Musela jsi tomu věnovat hodně času,
než jsi to nacvičila. (Namísto pochvaly: To bylo úžasné, ty jsi už úplný virtuóz.)
To musíš mít dobrý pocit, že jsi odolala chuti sníst tu čokoládu najednou.
```
```
Rovnocenný vztah, zájem o druhého člověka, které významně odlišují
ocenění od pochvaly, vyjadřujeme do značné míry neverbálně - tónem hlasu,
mimikou prostou veškeré nadřazenosti a blahosklonnosti, úsměvem. Ocenění
lze vyjádřit i gesty - palec vzhůru, uznalé pokývání hlavou, mrknutí.
Základem vět, které při oceňování druhých používáme, je nejčastěji
popis či informace. Na rozdíl od klišé, kterým je často pochvala, by
ocenění mělo být výrokem šitým na míru dotyčnému člověku a situaci.
Popis vyžaduje přece jen trochu více času i přemýšlení než povrchní
pochvaly typu To je krásné. Ten čas, který druhému věnujeme, je také výrazem
```

```
Respektovat a být respektován
```
našeho zájmu. **Pozitivní popis přináší dítěti opěrné body, na něž se dá
spolehnout při opakování činnosti.** Zejména malým dětem se řada věcí
podaří poprvé spíše náhodou. Popis jim umožní uvědomit si, co bylo při dané
činnosti nebo chování podstatné.
Menší děti velmi často ukazují dospělému obrázky nebo své výrobky
(z plastelíny, z papíru, vyšívání...). Když předkládanou věc popíšeme a dítě
přesto naléhá: _A je to hezké?,_ je vhodné reagovat otázkou: _Co myslíš ty? Tobě
se to líbí?_ **Pokud chce i nadále slyšet naše hodnocení, je důležité vy­
jadřovat jen svůj názor.** Můžeme použít já-výrok: _Myslím si, že... zdá se mi,
že... mně se na tom líbí..._ a případně se ještě vrátit k popisu. Měli bychom se
snažit vyhnout hodnotícím soudům typu _Ano, je to hezké._
Pokud hovoříme o pocitech (radosti, hrdosti, spokojenosti), tak **na
prvním místě o pocitech druhé strany** (dítěte i dospělého) - je to vlastně
empatická reakce.
_MáŠ asi pořádnou radost, že už dokážeš přeplavat celý bazén. Ze začátku
se ti do toho moc nechtělo, ale pak ses do toho pustil a vytrval jsi._ Pokud by nám
to nedalo, můžeme dodat: _Já mám samozřejmě radost spolu s tebou._
Rodiče s desetiletou dcerou byli o víkendu na horách zalyžovat si. Sjezdovka byla dost
prudká a dívka měla strach ji sjet. Matka ji povzbuzovala, až si dodala odvahy a spustila se
dolů. Zvládla to velmi dobře. Když matka sjela za ní, už-už ji chtěla pochválit, jaká je šikovná
a jak to výborně sjela, ale včas se zarazila a řekla jen: _To musíš být na sebe pyšná, že jsi
překonala ten strach a sjela to._ Dívka se rozzářila a sjezdovku sjela ten den ještě mnohokrát.
Matka, která tuto příhodu vyprávěla, dodala, že si uvědomila, že kdyby dceru pochválila,
pravděpodobně by svůj pokus už nezopakovala.

```
Výrazem ocenění je také poděkování
Bylo vidět, že jsi přišla odpoledne po tréninku unavená Přesto jsi ještě šla
s bráškou na hřiště, když já jsem nemohla. Díky, pomohlo mi to, a Honzík byl tak rád.
Pozdravit, poprosit, poděkovat - to jsou první sociální dovednosti,
které učíme děti, jen co začnou trochu mluvit. Součástí tohoto učení není jen,
že to děti vidí ve vzájemném chování dospělých, ale také, že to od dospělých
zažívají vůči sobě.
Jedna paní učitelka vyprávěla: Uvědomila jsem si, že když mi nějaký žák vyřizuje vzkaz
od kolegyně nebo přinese něco do kabinetu, tak většinou pochválím, jaký je Šikovný, ale vlastně
nepoděkuji. K dospělému bych se chovala jinak. Tam bych na prvním místě poděkovala.
```
```
Souhrnné pojmenování chování
Slova, kterými označujeme dovednosti, žádoucí chování nebo postoje,
jsou pro děti často velmi nejasnými pojmy. Co to je vlastně trpělivost, úsilí,
statečnost, zodpovědnost, pružnost, vstřícnost...? I pro dospělého může být
obtížné je definovat. Součástí ocenění může být souhrnné označení toho, jak
se právě dítě zachovalo - po popisu můžeme použít právě ony abstraktní
pojmy, aby si s nimi dítě mohlo propojit své konkrétní chování. Místo
pochvaly Ty jsi ale statečný chlapec lze popsat chování dítěte a pojmenovat
```

```
VII. Když budeš hodný, dostaneš za odměnu... Ty jsi ale šikulka!
```
dove&xiost, kterou pvokázaW. Bylo vidět, že máš ze zubaře strach, ale překonal jsi
_to, otevřel pusu a nechal si ten zub ošetřit. Tomu říkám statečné chování._ „Stateč­
ný chlapec" je nálepka, která může vést k tomu, že dítě bude příště potlačovat
pocity, které s touto nálepkou nejsou v souladu, nebo se bude dokonce návště­
vě u zubaře vyhýbat, aby si pověst statečného chlapce nepokazilo. „Statečné
chování" dává informaci, jak se dítě v tu chvíli zachovalo, a nezakládá „povin­
nost" statečného chování do budoucna.
Pro pochvaly je typické používání přídavných jmen (šikovný, odvážný,
hezký, hodná...). Pro souhrnné pojmenování chování jsou charakteristická pod­
statná jména nebo příslovce _(To jsi projevil odvahu. Zachoval jsi se čestně.)._

```
Povzbuzení
Co byste raději slyšeli?
Neboj, to je lehké, tu násobilku se naučíš snadno! Vždyť ty jsi taková
šikovná holčička. Nebo: Naučit se dobře násobilku dá docela práci a člověk to
nebude umět hned. Ale dá se to zvládnout. Zkusíš to sám, nebo chceš, aby ti
někdo dával příklady?
Do kapitoly o pozitivních přístupech patří i situace, kdy dítěti nebo
dospělému něco nejde a my - v nejlepší snaze ho povzbudit - tvrdíme, že to,
co mu dává „zabrat", je vlastně lehké. Místo dobře míněného povzbuzení je tu
vlastně skryté poselství o malých schopnostech dotyčného, i když to tak samo­
zřejmě nemyslíme. A když násobilka bude už zvládnutá - také žádná sláva:
vždyť to bylo lehké, a mně to stejně trvalo tak dlouho! Zásadou je připustit
obtížnost nějaké činnosti nebo učení, a pak teprve povzbudit k pokra­
čování. Tento postup používáme až tehdy, když dítěti něco jde obtížněji.
Předem se o snadnosti nebo náročnosti nějaké činnosti raději nevyjadřujeme.
```
```
Cvičení
V následujících situacích si můžete nejprve zkusit uvědomit, co si asi
pomyslí dítě nebo dospělý, když uslyší pochvalu. Poté zkuste nahradit pochva­
ly zpětnou vazbou a oceněním. Možné alternativy jsou na konci kapitoly.
```
1. Dítě přinese obrázek, s nímž si dalo dost práce.
    Pochvala dospělého: _Máš to moc pěkné._
2. Dítě v mateřské škole sní celý oběd a jde ukázat prázdný talíř paní
učitelce.
    Učitelka: _Ty si šikovný. Mám z tebe radost._
       (Nabízí se otázka: Jaká jsou rizika pochval v situacích jídla?)
3. Žákyně v druhé třídě napíše úhledně a bez chyby cvičení z češtiny.
    Učitelka: _Tys to krásně napsala. Úplně vzorně. Děti, podívejte se, jak to_
    _má Evička krásně napsané. Tak to má vypadat. Za to si zasloužíš
jedničku s hvězdičkou. Děti, zatleskáme Evičce!_


Respektovat a být respektován

4. Gymnazista hlásí, že dostal výbornou ze čtvrtletní anglické písemky.
    Rodiče: _To jsi teda pašák. Děláš nám opravdu radost!_
5. Zvládl/a jste náročný pracovní úkol.
Šéf to před ostatními spolupracovníky hodnotí slovy: _To je perfektní
práce. Kdyby každý pracoval jako tady kolega, kde už by naše firma
byla! Tak nějak bych si to představoval i od ostatních._
6. Rádi fotografujete a ukazujete svým známým své nové snímky.
Jeden z nich vás chválí: _Ty jsi úplný profesionál. To může jít rovnou na
výstavu. Já jsem vždycky říkal, že jsi moc nadaný._

```
Na závěr uvádíme několik postřehů, o které se s námi podělili účastní­
ci našich seminářů. Především je třeba říct, že téma odměn a pochval je
značně náročné, protože nabourává představy o snadném a zaruče­
ném výchovném nástroji. Časté stesky se týkají toho, jak snadno „šikulky"
vyklouznou z úst. Pokud se tak stane, lze ještě „šikulku" doplnit oceňujícím
popisem, poděkováním nebo popisem emocí druhé strany. Z mnoha podob­
ných zkušeností vybíráme aspoň dvě.
Po nějakém čase, kdy jsem se snažila používat ocenění namísto pochval, dcerka přišla
a řekla mi, abych se šla podívat, jak se jí něco povedlo. Předtím by přišla s otázkou, zda to má
hezké. Jsem moc ráda, že je schopna ocenit svou práci sama a nečeká na pochvalu druhých.
Dříve jsem říkala: „Vy jste ale šikovné děti, moc se mi líbilo, jak jste cvičily." Dnes už
říkám: „Dnes to bylo bezvadné, jak jsme si zacvičili." Navenek není nic vidět, děti jsou rády tak
i tak, ale já vím, že tím, že to říkám jinak, dělám něco pro jejich budoucnost.
```
```
Cvičení - ukázky možných reakcí
```
```
Alternativy s použitím ocenění ke cvičení na str. 177-178:
```
**1. S** _tím obrázkem sis dal docela práci. Vidím tady stromy, lišku, domeček_
    _má rozsvícená okna. Tak to je Budulínek asi doma..._
2. _Vidím, že máš prázdný talíř. Asi ti chutnalo..._
3. Všechna _písmenka mají stejný sklon, takové písmo se dá dobře číst.
Všechno je napsáno správně. Určitě máš z_ toho sama radost.
4. _To jsi na sebe asi docela pyšný! A muselo to být dost náročné, když jsi
strávil přípravou několik večerů. Blahopřeji!_
5. Šéf vám sděluje mezi čtyřma očima: _Děkuji, že jste odvedl tu práci tak
pečlivě. Myslím, že jsme teď dobře připraveni na další fázi našeho
projektu._
6. _To sis musel skoro lehnout, abys to vyfotil z tohoto úhlu. A ten kontrast
s pozadím hned připoutá pozornost._


```
VIII. Cukr a bič nebo vlastní chtění?
```
## VIII. Cukr a bič nebo vlastní chtění?

```
Vnější a vnitřní motivace
```
Slovo motivace pochází z latinského movere - hýbat. Motivem je, stručně
řečeno, něco, co s námi „pohne" k nějaké činnosti.
**Součástí naší vrozené biologické a psychické výbavy je, že může­
me fungovat na základě vnitřních pohnutek, na základě vlastního zhod­
nocení toho, co chceme, potřebujeme nebo máme dělat.** Toto pojetí vychází
z teorie základních lidských potřeb, kterým věnujeme LX. kapitolu. Když vidíme
jasný smysl a užitečnost svého konání, děláme, co je třeba dělat, aniž bychom
čekali, že (nebo až) nám za to někdo něco dá. Platí to pro celý náš život, jak v dětství,
tak v dospělosti. Zejména u předškolních dětí můžeme vidět, že k tomu, aby se
zajímaly o svět kolem sebe a učily se (chodit, mluvit, běhat, zacházet s věcmi,
navazovat kontakty s druhými lidmi a domlouvat se s nimi...), nepotřebují čekat,
až jim někdo řekne, že to mají dělat, ani nečekají, že jim za to někdo dá odměnu.
Nejintenzivnější učení v celém našem životě probíhá právě v předškolním věku.
Přesto si řada dospělých myslí, že děti by samy od sebe nedělaly, co je
pro ně dobré, že nemají žádné vnitřní pohnutky k osobní hygieně, pořádku,
ochotě a zdvořilosti, že by se samy od sebe ve škole neučily... Z toho se
odvozuje, že ve jménu jejich dobra je musíme přinutit - po dobrém nebo po
zlém, aby to všechno dělaly. Pod slovem „motivace" chápe mnoho dospělých
právě toto přinucení. Podle způsobů, jaké při tom používáme, se pak o moti­
vaci obvykle hovoří jako o negativní nebo pozitivní a převaha jednoho nebo
druhého typu ovlivňuje celkový styl výchovy. „Přísná" výchova používá spíš
příkazy, vyhrožování a tresty, „laskavá" staví spíš na pochvalách a odměnách.
**Rozlišování motivace na pozitivní a negativní je slepou uličkou,**
protože neopouští předpoklad, že děti je třeba už odmalička nutit, po dobrém
nebo po zlém, aby dělaly, co je správné. Teprve pojetí, které uvažuje o **vnitřních**


```
Respektovat a být respektován
```
```
a vnějších motivačních zdrojích, nám osvětlí, jak funguje motivace
u dětí i u dospělých, a pomůže nám řešit problémy s motivací, na které při
výchově a vzdělávání narážíme.
```
```
Naším přesvědčením je, že děti na začátku svého vývoje sice nemají
řadu informací, dovedností a návyků, ale nepostrádají chuť a zájem -
tedy vnitřní pohnutky - se to vše naučit. Nepotřebují, abychom je upláceli
nebo trestali, aby se opravdu naučily, co se naučit potřebují. Pokud to však
děláme, je velké riziko, že dosáhneme v řadě ohledů opaku - lhostejnosti,
nechuti až odporu. A to vše může přetrvávat až do dospělosti.
```
#### 1. Vnitřní motivace:

#### Tak to chci! nebo Tak je to správné!

Které Činnosti děláme z vnitřní motivace? Odpověď se zdá na první
pohled snadná: to, **co sami chceme, co nás zajímá, co nás baví.** Vypadá
to, jako bychom z vnitřní motivace dělali hlavně příjemné činnosti. Vnitřní
motivace velmi úzce souvisí s našimi potřebami - ať jsou to základní lidské
potřeby nebo potřeby druhotné - a uspokojování potřeb bývá spojeno vesměs
s příjemnými pocity.
Z vnitřní motivace nemusíme dělat vždy jen „správné" věci - někdo
například shazuje druhé nebo jim vnucuje své rady, a uspokojuje tak svou
potřebu cítit se důležitý, mít hodnotu, být úspěšný. Pohnutky toho, co děláme
z vnitřní motivace, nemusí být vždycky ani plně uvědomované - dítě třeba
„šaškuje", protože nemá dostatečně uspokojenu potřebu zájmu a pozornosti,
ale samo by to takto samozřejmě neformulovalo.
Denně ale děláme také hodně věcí, které **nejsou příliš zajímavé nebo
příjemné, a přesto je děláme z vnitřní motivace:** udržování pořádku,
osobní hygiena, čekání v řadě, překonání únavy a dokončení práce, která nás
moc nebaví, ale o níž víme, že je potřebná pro někoho druhého, a podobně.
Z vnitřní motivace tedy děláme také ty činnosti, které pro nás sice nejsou
nijak atraktivní, ale o kterých **jsme přesvědčeni, že jsou potřebné a správ­
né.** Důvody, pro které se takové činnosti dělají nebo pro které se chováme
určitým způsobem, jsme přijali za vlastní, zvnitřnili jsme je, zařadili mezi své
hodnoty. Někdy říkáme, že něco „musíme udělat", a myslíme tím, že je to něco
jako naše povinnost, a uděláme to, i když nebude na blízku nikdo, kdo by
o tom věděl nebo na nás „dohlížel".

```
Pro větší porozumění motivaci dětí i dospělých mějme na mysli, že
vnitřní motivace má silné zdroje v základních lidských potřebách
a také ve zvnitřněných hodnotách.
```

```
VIII. Cukr a bič nebo vlastní chtění?
```
#### 2. Vnější motivace:

#### Udělám to pro odměnu nebo abych se vyhnul/a

#### nepříjemnostem.

```
Které činnosti děláme z vnější motivace? Stručně řečeno to, co by­
chom jinak nedělali, v čem nevidíme valný smysl, co neuspokojuje naše potře­
by, ale co uděláme, abychom se vyhnuli nepříjemnostem (vyčítání, vy­
hrožování, kázání, trestům...) nebo abychom získali odměnu. Typické je,
že Činnosti, které děláme pouze z vnější motivace, děláme jen do té doby,
dokud trvá hrozba nepříjemností nebo příslib odměny či pochvaly.
```
**V životě je vnitřní a vnější motivace často namíchaná**
Jsou situace, kde se dá celkem jednoznačně říci, zda za určitou činností
nebo chováním je vnitřní nebo vnější motivace. Ale jsou také situace, kdy se
motivace prolínají, jsou přítomny obě - například dítě rádo čte, ale přesto mu
někdo za přečtené knížky slibuje odměnu. **Lidé tak někdy mylně přičítají
úspěch v nějaké činnosti vnější motivaci a nerozpoznávají nebo podceňu­
jí tu vnitřní.** Vnitřní motivace, pokud je silná, může odolat i vlivu vnější motivace

- v uvedeném příkladě dítě nečte proto, ale přesto, že bylo odměňováno!

```
Z „musíš" se „chci" nestává
```
```
Mnoho lidí je přesvědčeno, že když přimějeme děti pohrůžkou
nebo příslibem odměny, aby něco dělaly, a budou to dělat dostateč­
ně dlouho, přijdou tomu na chuť a nakonec to budou dělat samy od
sebe (tedy z vnitřní motivace). To je velmi závažný omyl, který při­
nesl hořké ovoce řadě rodičů i učitelů.
```
```
Občas slyšíme, že je někdo vděčný svým rodičům, že ho v dětství
k něčemu přinutili, například hrát na hudební nástroj. Opět je velmi důležité
nezaměňovat pojmy: pocit vnějšího tlaku, donucování, je něco jiného než
pocit nezbytnosti. Pocit nezbytnosti, nutnosti má zdroj uvnitř nás samých -
v tom, že smysl a hodnota nějaké činnosti jsou nám zřejmé a že se s ní
ztotožňujeme, i když nám třeba připadá zpočátku obtížná.
Donucování je náhražkou chybějící smysluplnosti (máme na mysli
smysluplnost z hlediska dítěte). Přirozená reakce na to je snaha uniknout,
vyhnout se, a když to nejde, tak vyhovět - ne však pro věc samotnou, ale
proto, abychom to už měli za sebou, a tedy bez skutečného nasazení.
Pomocí vnější motivace lze naučit děti různým dovednostem, otázkou
však je, zda a jak je později opravdu využijí, když jejich osvojování bylo spoje­
no s emočními zážitky nechuti a přinucení. A ještě větší otázkou zůstává, zda
```

Respektovat a být respektován

```
Smysluplnost
Spolupráce
Svobodná volba
Zpětná vazba
```
```
Je dobré vědět, co udržuje vnitřní motivaci, a dbát, aby učení dětí
(učení v tom nejširším slova smyslu) provázely právě tyto podmínky. Alfie
Kohn, autor řady knih na téma motivace, popsal tři z nich jako tři S vnitřní
motivace.
```
```
Smysluplnost
```
**- Matka synovi - varianta** 1: _Za trest, že jsi přišel pozdě, už dnes_
    _nepůjdeš na hřiště._
**- Matka synovi - varianta 2:** _V případě, že si potřebuješ něco cestou ze
školy zařídit, je třeba se o tom domluvit předem nebo mi dát vědět
mobilem. Když nepřijdeš v obvyklou dobu, mám samozřejmě obavy._

to stálo za ty vedlejší účinky - například návyk dělat věci jen do té míry, aby
člověk „proplul" a neměl problémy.

**Počkám, až mi řeknou**
Používání prostředků vnější motivace může vést k **vytvoření návyku
čekat na signál, pokyn od okolí,** od druhých lidí, zda máme čí nemáme
něco dělat. Důsledkem může být, že dítě (později dospívající a dospělý) se
z vlastní iniciativy téměř do ničeho samo nepouští.
Dalším negativním dopadem je **návyk dělat věci jen do té míry, aby
bylo dosaženo odměny nebo byl odvrácen trest.** O nic víc či lépe! Všichni
máme zkušenosti s odbytou prací, provedenou s různými nedostatky, které
však nebyly tak závažné, aby bylo možné odmítnout práci proplatit.
**Souhrnně se tyto návyky dají nazvat závislostí na vnější motivaci.**
Vnější motivací nelze vychovat děti k poctivé práci. Jejím předpokladem je
motivace vnitřní.

**Negativní vnější motivace je přijatelnější než úplný nezájem**
Sociální podstata lidské existence je důvodem, proč nezájem okolí,
nezájem blízkých snášíme velmi špatně. V tom případě i tresty mohou být
vnímány jako zájem. Některé děti „zlobí" proto, aby si jich vůbec někdo všiml.
Hraničí to však již s oblastí patologie lidských vztahů.

#### 3. Podmínky pro udržení vnitřní motivace:

#### tři S a jedno Z


```
VIII, Cukr a bič nebo vlastní chtění?
```
**- Učitelka matematiky - varianta** 1: _Všichni za domácí úkol vypočtete_
    _cvičení 3 na straně 36._
**- Učitelka matematiky - varianta** **_2:_** _Za domácí úkol budeme procvičo­_
    _vat výpočet procent. Víte, Že jsme mluvili o tom, že procenta jsou v běžném_
    _životě velmi užitečná - třeba abyste si vypočítali třicetiprocentní slevu na_
    _zboží ve výprodeji V učebnici jsou na to příklady ve cvičení 3 na straně 36,_
       _ale také si můžete vymyslet a vypočítat vlastní příklady. Vy nejlépe víte, co
ještě potřebujete dotáhnout. Každý by měl mít alespoň pět příkladů._

**Náš mozek je uzpůsoben tak, že pokud se má něčím vážně
zabývat, potřebuje v tom vidět smysl** - potřebuje dostat odpověď na otáz­
ky: _Proč je zrovna tohle důležité? Jak a kde se to dá využít?_ Poznání, že něco
má přijatelné důvody, že věci mají logiku a souvislosti, je samo o sobě vysoce
motivující.
Smysluplnost je **do určité míry individuální záležitostí.** Co je pro
jednoho vysoce smysluplné, může druhému připadat nezajímavé a zbytečné. Také
když o něčem víme ještě málo, může nám smysluplnost unikat. Ve škole se děti
často ptají: **_K čemu mi to bude?_** **Je to naprosto oprávněná otázka.** Abychom
ji nebrali na lehkou váhu, pomůže představit si, že k této otázce vybízí děti
program, kterým je vybavený jejich mozek a který velí najít smysl, význam nějaké
činnosti. Teprve potom je ochoten se touto činností zabývat naplno. Neurčitá
odpověď, že se to dítěti „jednou v životě bude hodit", je naprosto neuspokojivá.
Vlastně v té chvui jen chceme, aby nám věřilo, a nechtěně tak můžeme přispívat
k tomu, že se dítě postupně přestane pídit po argumentech. **I** později, v dospělosti,
se pak může nechat snadno napálit Či bude slepě důvěřovat, jakmile autorita
řekne, že je něco správné či nesprávné. Takovými odpověďmi mu zavíráme cestu
k tomu, aby uvidělo smysluplnost, kterou vidíme my.
**Potřebujeme, aby věci dávaly smysl „zde a teď". Potřebujeme vě­
dět, že jsou využitelné v blízké době a v situacích skutečného života.**
K smysluplnosti přispívá i přesvědčení, že vynaložená námaha a čin­
nost nám pomohou dosáhnout cílů, o něž usilujeme, nebo že tak můžeme
prospět někomu jinému. K smysluplnosti patří báječný pocit, že jsme něčemu
přišli na kloub, porozuměli něčemu, naučili se něco užitečného.
Vzpomeňme na situace, kdy nás někdo nutil do nějaké činnosti, která
se zdála zbytečná a u níž jsme nenacházeli rozumné důvody, proč ji dělat.
V takových chvílích se v nás vzedme vlna odporu a protestujeme nebo činnost
vykonáme jen proto, abychom měli klid (tedy z vnější motivace). Rozhodně ne
s plným nasazením, spíš cestou nejmenšího odporu. Přesně to se stává příči­
nou řady problémů v rodinách i ve škole. Pokud v nějaké činnosti sami nevi­
díme smysl nebo ho nedokážeme dětem zprostředkovat, neměli bychom ji po
dětech vyžadovat.


Respektovat a být respektován

```
Není to ale jen otázka výchovy dětí. Smysluplnost je hnacím moto­
rem našeho snažení po celý život. Knihy, které zachycují zkušenosti
s procesem změny, zdůrazňují, že stěžejní krok, který podmiňuje úspěš­
nost nebo neúspěšnost změny, spočívá v aktivitách umožňujících těm,
kterých se změna týká, „uvidět" její smysluplnost. John Kotter v knize
„Vedení procesu změny" uvádí, že když se podniky snaží provést změnu, zda­
leka největší chybou je, že se do tohoto procesu vrhají, aniž by předem pře­
svědčily své spolupracovníky a zaměstnance o její naléhavosti.
S dětmi můžeme pracovat na ozřejmování smysluplnosti našich požadav­
ků a současně trvat na jejich provedení. Z efektivních dovedností přijdou ke
slovu především informace. Dobře použitelné je i vracení otázek, samozřejmě
bez ironického tónu (Proč to mám dělat? - Co myslíš, proč to po tobě žádám?).
```
```
Spolupráce
Ve dvou se to lépe táhne. Víc hlav víc ví. - V těchto úslovích je vyjádře­
na běžná lidská zkušenost. Člověk je tvor společenský a pracovat společně
tam, kde to jde a kde to má smysl, uspokojuje naše základní potřeby. (Ty, jak
bylo již řečeno, jsou zdrojem naší vnitřní motivace).
Zejména tam, kde je potřebná činnost monotónnější a nepříliš
záživná, posiluje vnitřní motivaci možnost komunikace, vzájemná blíz­
kost a pocit sounáležitosti.
Ve škole to především znamená nahrazovat individuální práci
prací ve dvojicích (a posléze v 4-5 členných skupinách). Mimo jiné je
třeba změnit instrukci tak, aby vybízela ke spolupráci. Namísto: Každý si teď
udělá cvičení 7a může učitelka říct: Ve dvojicích si teď společně uděláte cvičení
7a nebo 7b, dohoda je na vás. Oba členové dvojice budou umět odůvodnit, proč
napsali takový výsledek.
```
```
Svobodná volba
Svobodná volba je vlastně nám známý výběr - jedna z efektivních
komunikačních dovedností ze III. kapitoly. Mít možnost rozhodnout o tom,
zda něco dělat, jakým způsobem, kdy nebo s kým, je třetí podmínkou
udržení vnitřní motivace. Vysvětlení opět najdeme v základních lidských
potřebách: součástí potřeby seberealizace je dělat si věci po svém. Když nám
dává někdo vybrat, dává najevo víru v naše schopnosti, je to projev respektu,
úcty - uspokojuje se tím potřeba uznání. Do způsobu, jakým něco děláme, se
promítají naše temperamentové charakteristiky, míra zátěže, která nám vyho­
vuje - a to patří již mezi fyziologické potřeby. (Viz kapitola IX.)
Při výchově a vzdělávání dětí nespočívá jejich volba většinou v tom, zda
něco budou či nebudou dělat; spíše jim nabízíme, aby rozhodovaly o tom, o čem
za daných okolností rozhodovat lze - kdy, jak, s kým, v jakém pořadí, kolik...
```

```
VIII. Cukr a bič nebo vlastní chtění?
```
**Zpětná vazba**
Ke třem S, které pomáhají udržet vnitřní motivaci, bychom chtěli dopl­
nit ještě jedno Z - zpětnou vazbu. **Informace o správnosti postupu nebo
o výsledcích naší činnosti, o našem snažení a chování se významně
podílejí na tom, zda budeme v činnosti nebo chování pokračovat.** Chybě­
jící informace mohou původní vnitřní motivaci tlumit, dostatečná (a nejlépe
okamžitá) zpětná vazba nám naopak pomáhá setrvat i u namáhavé či nezáživné
činnosti. Znovu zdůrazňujeme, že zpětná vazba je něco jiného než pochvala.

```
Tři S + jedno Z ve škole
Pro učitele se mohou tři S a jedno Z stát vynikajícími pomocníky
pro přípravu hodiny. Lze je použít jako kritéria pro zjištění, zda a v čem by
plánovaná výuka potřebovala „dotáhnout". Nabízíme několik otázek, které
mohou pomoci zvýšit kvalitu vyučovací hodiny:
```
- Bude žákům jasné, co se mají učit a proč - k čemu jim to bude? Lze
    zařadit nějaké propojení s reálným životem?
- Budou mít příležitost v hodině spolupracovat - ve dvojicích nebo ve
    skupinách? Dala by se nějaká činnost změnit ze samostatné na spolu­
    práci?
- Co budou mít žáci na výběr? Kolikrát za hodinu si budou moci vybrat?
- Jak a čím získají okamžitou zpětnou vazbu ke své činnosti?

```
Tři S a jedno Z ve firmách
Tři S můžeme rozpoznat i v knihách, které se zabývají motivací na
pracovištích, i když tak nejsou označena. Uvádí se, že pokud mzda umožňuje
vést zaměstnancům spokojený život, přestávají být peníze významnou moti­
vační pohnutkou. Do motivační sféry pak vstupují další složky, například:
```
- dostatečné množství včasných informací,
- možnost vyjádřit svůj názor na pracovní záležitosti a zpětná vazba,
    informace, jak se s tímto názorem naložilo,
- projevy respektu a ocenění od nadřízených i kolegů,
- dostatek zpětné vazby k samotné práci (nedostatek zpětné vazby je
    vnímán jako nezájem, nebo dokonce jako trest).

```
Dobří manažeři také vědí, že pokud jde o kvalitu práce, dosáhne se
s vnitřní motivací lepších výsledků než s motivací vnější.
Co funguje u dospělých, platí i u dětí - i ony potřebují dostatek infor­
mací o tom, co se děje a co se chystá, i ony by měly mít možnost podílet se na
spolurozhodování o tom, co se jich týká, i ony potřebují projevy respektu
a ocenění a dostatečnou míru zpětné vazby.
```

```
Respektovat a být respektován
```
#### 4. Návrat od vnější motivace k vnitřní

```
Alfie Kohn napsal: „Všichni jsme začínali svůj život fascinováni světem
kolem nás a s touhou jej prozkoumat, bez jakýchkoliv vnějších motivací. Sku­
tečně není nejmenší důvod se domnívat, že potřeba vnější motivace je vroze­
ná. Závislost na vnější motivaci je naučená a předpokládá se, že ji lze
také odnaučit." Mnoho psychologických výzkumů mu dává za pravdu.
A také zkušenost řady rodičů i učitelů.
Pokud jsou děti již závislé na vnější motivaci, nedocílíme žádoucí změ­
ny tím, že ze dne na den přestaneme používat celý ten arzenál jejích prostřed­
ků (počínaje příkazy a pokyny přes pochvaly a odměny a konče tresty). Obno­
va vnitřní motivace není snadná, protože závislost na vnější motivaci jde ruku
v ruce s přijetím mocenského modelu vztahů, který v naší knize vyjadřujeme
dvěma nerovnocennými panáčky. Nástroje vnější motivace jsou současně
mocenskými nástroji.
```
```
Malý panáček netouží po tom, aby se vztahy staly rovnocenný­
mi, ale po výměně rolí. Když velký panáček přestane používat své
mocenské nástroje, malý panáček to interpretuje jako jeho slabost
a snaží se zvrátit poměr sil ve svůj prospěch.
```
Ze tří S a jednoho Z vnitřní motivace vyplývá, že **nejdřív se musíme
snažit, aby děti pochopily smysl změny, která nastala v přístupu do­
spělého.** To znamená především s dětmi mluvit, diskutovat - v rodině, ve
škole, samozřejmě přiměřeně jejich věku: 0 tom, proč lidé dělají různé věci -
dobré i nedobré, a jak se při tom cítí. Jaké pocity doprovázejí činnost, kterou
děláme, protože ji chceme dělat, a jaké pocity jsou spojeny s činností, kterou
děláme, protože nás do ní někdo nutí. Jakou kvalitu práce bychom chtěli
přijímat od druhých, co pomáhá dělat věci dobře - a o dalších podobných
tématech. **Pravidelné přibírání dětí ke spoluúčasti na rozhodování
a řešení toho, co se jich týká, odpovídá principu spolupráce (spolu­
účasti) a svobodné volby.** (Otázky: _Tak co s tím uděláš/uděláme? Co navrhu­
ješ, aby to bylo pro tebe přijatelné a aby to bylo hotovo?). A_ konečně, **projevy
odpovědnosti, respektu a partnerského přístupu na straně dětí je po­
třeba upevnit pozitivní zpětnou vazbou a oceněním.**

```
Efektivní komunikační dovednosti jsou současně nástroji pro rozvíjení
vnitřní motivace
Při obnově vnitřní motivace pomůže používání všech efektivních do­
vedností a postupů, o nichž byla řeč v předchozích kapitolách. Znamená to:
Vyjadřovat svá očekávání jasně a s přiměřenými nároky. (Očekávám, že tu
podlahu vytřeš tak, aby nikde nebyly šmouhy - jak to uděláš, je na tobě.)
```

```
VIII. Cukr a bič nebo vlastní chtění?
```
```
Nespokojenost dávat najevo popisem, informací nebo já-výrokem.
Namísto trestů nechat dopadnout přirozené důsledky, co nejvíce využí­
vat spoluúčast při řešení situace a umožnit nápravu.
Když je to třeba, použít kategorické „ne".
Co nejvíc používat okamžitou zpětnou vazbu a ocenění.
```
Při poskytování výběru u dětí závislých na vnější motivaci častěji nabí­
zet, zda to dítě chce dělat samo, nebo zda chce, abychom to začali dělat
společně s ním. To poskytuje možnost modelovat dobrou práci, doučovat děti
návykům, které se při používání vnější motivace neupevnily nebo jen málo či
nesprávně.
Společným rysem nástrojů vnější motivace je nahodilost a libovůle
v jejich používání. Je to silně spojeno s osobou, která představuje autoritu,
s její náladou, s jejím hodnocením situace. Významným prvkem osvobozování
od vnější motivace jsou proto pravidla a dohody vytvářené společně s dětmi
(více o tom v XI. kapitole o prevenci a ve XII. kapitole o škole).

```
OdnauČovat či přeučovat je vždy namáhavější, než učit správně od
začátku. Viděli jsme třídy, kde se děti trochu zaktivizovaly jen tehdy, když
učitelka pohrozila písemkou či zkoušením. Viděli jsme školy s podrobně vy­
pracovaným seznamem odměn i sankcí a s nešťastnými učiteli, kteří se cítili
bezmocní, když některé děti okatě dávaly najevo, že s nimi žádné tresty ne­
hnou. Já už nevím, jak je mám motivovat, aby aspoň trochu něco dělaly, říkali.
Viděli jsme ale také třídy, kde děti zaujatě pracovaly bez jediného
dotazu na známku a kde samy hodnotily svou práci. Jejich učitelé se ovšem
neptali: Jak máme motivovat děti?, ale: Čím můžeme přispět, aby si děti
udržely (neztratily) svou vlastní vnitřní motivaci?
```
#### 5. Grafický přehled motivačních nástrojů

```
Na další stránce je graficky znázorněno, jak základní postoje (part­
nerský nebo mocenský přístup k druhému člověku) souvisí s motivačními
nástroji. Mocenský přístup vede k vytváření a upevňování závislosti na vněj­
ší motivaci, partnerský přístup vede naopak k udržení a podpoře motivace
vnitřní. Efektivní komunikační dovednosti popsané v této knize jsou zároveň
nástroji pro udržování a rozvíjení vnitřní motivace.
```

Respektovat a být respektován

### Komunikační dovednosti

### jako motivační nástroje

#### VNITRNÍ MOTIVACE

###### ZODPOVĚDNOST,

###### INICIATIVA,

###### VYSOKÁ SEBEÚCTA

#### VNĚJŠÍ MOTIVACE

###### POSLUŠNOST,

###### ZÁVISLOST NA AUTORITĚ

```
pochvaly
odměny
(„laskavá
manipulace")
```
#### ŽÁDNÁ

#### MOTIVACE

```
pokyny
příkazy, zákazy
moralizování
srovnávání
vyčítání
shazování, ironie
vyhrožování
tresty...
```
```
popis, informace
spoluúčast, výběr
empatie, já-výroky
ocenění...
Základními
podmínkami pro
udržení vnitřní
motivace jsou:
smysluplnost
spolupráce
svobodná volba
zpětná vazba
```
```
nezájem
lhostejnost
ignorování
```
(^1) • -;


```
IX. Co všechno děti potřebují
```
## IX. Co všechno děti potřebují

```
Výchova, vzdělávání a základní lidské potřeby
```
Některé psychologické poznatky mohou významně přispívat k pochopení
lidského chování - jedním z takových zdrojů je teorie potřeb. Náš přístup
čerpá inspiraci z teorie přirozených lidských potřeb Abrahama Maslowa.

```
Přirozené lidské potřeby
(podle Abrahama Maslowa, upraveno)"
```
```
' V původní teorii (Maslow, A. H.: Toward a Psychology of Being, New York 1968) je uvedeno
pouze pět oblastí potřeb. „Vyšší potřeby" autor zahrnoval do potřeb seberealizace, někteří jeho
následovníci je však pod různými názvy uvádějí ještě nad nimi. V některých pojetích tak
pyramida potřeb zahrnuje 6, 7 i 8 oblastí. Pro nás bylo účelné vydělit vyšší potřeby jako
zvláštní, specificky lidskou oblast.
```

```
Respektovat a být respektován
```
```
Uspokojování základních lidských potřeb je tak zásadní, že nedostatky
v této oblasti, zejména dlouhodobé nedostatečné uspokojování potřeb
v průběhu dětství, může vážně narušit zdravý vývoj člověka.
```
```
Potřeby se hlásí o slovo postupně
Americký humanistický psycholog Abraham Maslow uspořádal základ­
ní lidské potřeby do hierarchického systému a znázornil je ve tvaru pyramidy,
```
**Základní lidské potřeby jsou společné všem lidským bytostem
bez rozdílu pohlaví, rasy, věku. Jejich uspokojení vede k tomu, že se
cítíme i fungujeme dobře (v činnostech i vztazích), že se cítíme těles­
ně, psychicky a sociálně v pohodě.**
Na první pohled by se mohlo zdát, že ke své pohodě toho potřebujeme
mnohem víc, než uspokojovat pouhých šest oblastí potřeb. Lidé mají samozřej­
mě i další potřeby, v těch se ale v závislosti na různých okolnostech života
více či méně liší. Také se nám potřeby budou jevit jinak, když se na ně
budeme dívat z různých úhlů. Například z hlediska věku je zřejmé, že potřeby
kojence, dospívajícího nebo staršího člověka jsou naplňovány různým způso­
bem. Avšak **základní lidské potřeby** jsou opravdu oním základem, oním
motorem, který pohání veškerá naše snažení, činnosti, chování. Neuspokojení
druhotných potřeb s dítětem ani s dospělým nic zásadního neudělá. Uspoko­
jování nebo neuspokojování základních lidských potřeb v dětství je však na­
prosto klíčové pro to, jakým Člověkem se jedinec nakonec stane. Nevyplácí se
mávat nad tím rukou, říkat, že život se s nikým nemazlí, tak jen ať si děti
pěkně zvykají, **I** když důsledky nemusí být vidět na první pohled a také se
nemusí projevovat okamžitě (kromě momentální podrážděnosti, neklidu nebo
agresivního projevu), střádá se to jako v kasičce a jednou se to vrátí i s úroky,
jak říkávaly už naše babičky.

```
Teorie potřeb jako praktický nástroj pro porozumění chování dětí
Teorie základních lidských potřeb může pomoci rodičům i učitelům
uvědomit si, že když je chování dítěte v pořádku, má nejspíš opravdu to, co
potřebuje. Naopak, když se dítě nechová správně, takzvaně zlobí, pravděpo­
dobně něco vázne v uspokojení jeho potřeb. Je třeba unavené (nemá uspoko­
jenu jednu z fyziologických potřeb) nebo se cítí nedostatečně přijímané (nemá
uspokojenu potřebu lásky a přijetí) nebo kvůli nepřiměřeným nárokům
a časté kritice ze strany dospělých nemá uspokojenu potřebu úspěchu, uznání.
Porozumět příčinám nevhodného chování je první krok k jejich od­
stranění. Přístup spočívající v hledání příčiny nesprávného chování (namísto
představy, že to děti dělají naschvál, jenom proto, aby nás rozzlobily) nám
může pomoci k získání nadhledu, a tím i k naší vlastní lepší emoční pohodě.
```

```
IX. Co všechno děti potřebují
```
v jejíž základně jsou umístěny potřeby nejdůležitější pro fyzické přežití člově­
ka a na vrcholu potřeby, jejichž uspokojování znamená naplňování lidství.
Maslow tak graficky zdůraznil velice důležitý **princip, podle něhož musí
být nejprve uspokojeny potřeby umístěné v dolní části pomyslné pyra­
midy, a teprve potom se ozývají potřeby umístěné výše.** Zvláště u malých
dětí můžeme pozorovat, že uspokojení základních fyziologických potřeb je
nezbytnou podmínkou k tomu, aby se uplatnily všechny další potřeby ležící
„nad nimi". Má-li malé dítě hlad nebo žízeň, nemá zájem ani o hru, ani
o poznávání okolního světa, ale všemi svými projevy dává vehementně najevo
potřebu uspokojit svůj hlad a žízeň. Pro větší děti a pro dospělé je velmi
důležitá **potřeba bezpečí jako základní podmínka efektivního učení.** Jak
jsme již uvedli ve II. kapitole o neefektivních komunikačních způsobech, náš
mozek posuzuje podněty a informace přicházející k nám zvnějšku podle toho,
zda nás ohrožují nebo zda se můžeme cítit v bezpečí. Teprve když necítíme
ohrožení a cítíme se přijímáni a respektováni, může se plně projevit potřeba
poznávání, učení, potřeba uplatňovat své vlohy a schopnosti.

```
Dospělí mohou někdy přednostně uspokojovat výše položené potřeby
U dospělých mluvíme o možnosti autonomního uspokojování
potřeb umístěných v pyramidě výše. To znamená, že v některých přípa­
dech nebo situacích může člověk dát přednost uspokojení potřeby,
která leží v hierarchii výše, před potřebou, která leží níže. Například
umělec tvoří, tedy uspokojuje svou potřebu seberealizace, a zapomíná jíst
nebo odpočívat, nedbá na chlad a podobně. I v běžném životě jsme schopni
překonávat svou momentální potřebu jídla a odpočinku, pokud třeba chceme
dokončit započatou práci. Historie i současnost zná jedince, kteří jsou ochotni
riskovat své bezpečí, svobodu a někdy i život ve prospěch druhých, ve pro­
spěch idejí, které pokládají za důležitější než osobní pohodu. Prioritou jsou
v takových případech vysoké morální potřeby i vlastní sebeúcta, která jim
nedovolí zachovat se jinak.
```
#### 1. Nejdříve se ozývá tělo

#### Fyziologické potřeby

```
Mezi fyziologické potřeby (které také bývají označovány jako primár­
ní) patří potřeba přijímání potravy, tekutin, dýchání a vylučování, při­
měřené teploty, rozmnožování, pohybu a aktivity a také odpočinku,
spánku a jejich střídání. Patří sem rovněž potřeba určitého rytmu a tem­
pa, přiměřené smyslové stimulace a potřeba vyhnout se bolesti. Zajišťují
biologické přežití člověka a jeho tělesnou pohodu. Každá lidská bytost má
tyto potřeby, lišíme se však v míře i způsobu jejich uspokojování.
```

Respektovat a být respektován

Všichni potřebujeme spát, někomu ale stačí méně, jinému více hodin spánku.
Všichni potřebujeme střídat činnost a odpočinek, někdo ale může delší dobu
pracovat a pak delší dobu odpočívá, jiný člověk střídá práci a odpočinek
v kratších intervalech. Lišíme se v tom, zda máme rádi teplo nebo spíše chlad
a tak dále. Toto individuální nastavení organismu se projevuje poměrně brzo
(děti čilé brzo ráno nebo naopak děti, které se „rozjíždějí" až někdy kolem
deváté hodiny, děti otužilejší i „zimomřivé"...).
Jedna z častých otázek rodičů a učitelů zní: **Co s pomalým dítětem?
Individuální tempo** souvisí s vrozenými vlastnostmi neurofyziologické sou­
stavy, a proto **jde ovlivnit a měnit jen velmi málo.** Všichni známe situace,
kdy potřebujeme zrychlit tempo nad svou optimální míru. Pokud bychom se
snažili ve zrychleném tempu setrvat, je to pro nás velmi stresující a brzy se
cítíme unavení a vyčerpaní. Natož kdyby na nás někdo naléhal: _No tak rychle,
honem, neloudej se!_ Účinnější je **učit dítě správnému odhadu času** a pláno­
vání v čase, „nepřišívat" mu nálepku „loudálka".

**Neuspokojení fyziologických potřeb ve škole má vliv na kvalitu učení**
U školních dětí je nutné dbát na přísun tekutin. Děti by měly mít
možnost napít se kdykoli i během vyučovací hodiny a možnost kdykoli jít na
WC. **Dostatečné zavodnění organismu má přímý vliv na rychlý přísun
glukózy do mozku a prokazatelně ovlivňuje schopnost koncentrace
a duševní výkony.** Horší známka může jít někdy na vrub toho, že dítě nemá
možnost pít anebo se nenapije, aby se potom nemuselo dovolovat před celou
třídou na WC. Učitelé někdy oponují, že by to děti zneužívaly nebo že se děti
mají trénovat v sebeovládání. Naše zkušenosti a pozorování potvrzují, že ve
třídách, kde se učitelé snaží respektovat přirozené potřeby dětí a současně
nabízejí zajímavé činnosti, dostatek prostoru a možnost volby, nemají děti
tendenci ke zneužívání vstřícného chování. Pokud děti využívají fyziologické
potřeby jako záminku, aby se vyhnuly nějaké činnosti, pravděpodobně to
signalizuje, že nemají uspokojeny některé další potřeby (například úspěšnosti
či seberealizace). Pokud jde o ovládání potřeby vylučování, děti se mu přiroze­
ně s postupujícím věkem učí samy, aniž by do toho dospělí museli zasahovat.
Moderní pedagogika také respektuje potřebu přiměřené a rozmanité
smyslové stimulace. Kromě sluchových a zrakových podnětů, které převládají
v tradičních způsobech výuky (výklad učitele, psané texty a obrázky) využívá
**bohatších podnětů pro sluch i zrak a pro všechny ostatní smysly.**
Nemáme na mysli jen tradiční hmat, chuť a čich, ale také smysl pro vnímání
pohybu a rovnováhy nebo pociťování rozdílů ve hmotnosti či teplotě. Nuda,
kterou děti ve škole zažívají, se může týkat nedostatečného uspokojení více
okruhů potřeb, začíná ale již u těch fyziologických.


```
K. Co všechno děti potřebují
```
```
Chceme-li předcházet zbytečným konfliktům, vyplatí se uvažovat
o tom, zda naše nároky na dítě nejsou v rozporu s jeho přirozený­
mi fyziologickými potřebami.
```
**K dětství neodmyslitelně patří pohyb**
Rada drobných či větších konfliktů s dospělými plyne z potřeby dětí
hýbat se (v míře závislé na temperamentu a pohybových schopnostech dětí).
Zakazovat, omezovat, či dokonce trestat uspokojování této potřeby bývá málo
účinné. Účinnější je strategie jasného **vymezení podmínek pro její uspoko­
jení.** Tedy například informace a možnost volby: _Tady je na skákání málo
místa. Můžeš skákat na balkoně nebo v předsíni._ (Namísto: _Okamžitě přestaň
skákat, podívej se, zase jsi shodil to vyžehlené prádlo!)_
Mnoho škol už nabízí dětem rozmanité způsoby, jak trávit přestávky.
Když se stanoví společně s dětmi příslušná pravidla, například za jakých
podmínek lze hrát o přestávce ping pong, házet na basketbalový koš umístěný
na chodbě před třídami, pobývat v tělocvičně nebo na školním dvoře..., nepři­
náší to problémy, není ani vyšší počet úrazů, a děti bývají v hodinách soustře­
děnější a klidnější.
Na našich celodenních seminářích účastníci většinu času sedí u stolků
ve skupinách - jsou aktivní duševně (komunikují, diskutují, společně přemýš­
lí, tvoří...), pohybu však mají málo. Zejména od učitelů slyšíme, že si najednou
uvědomují, jak to musí být pro děti náročné celý den ve škole sedět. Oprávně­
ným požadavkem na změny ve výuce je zvýšení možností fyzické aktivity dětí

- připravovat pro ně úkoly spojené s pohybem či aspoň se změnou polohy
(možnost přitočit se k sousedovi a poradit se, vyjít z lavice a jít si něco ověřit
v encyklopedii, diskutovat v kruhu vsedě na zemi...).

```
Jak se neuspokojení fyziologických potřeb promítá do prožívání
a chování
Když se cítíme v nepohodě, může to negativně ovlivňovat i naše
chování. Co prožíváme a jak se chováme při nedostatečném uspokojení fyzio­
logických potřeb?
Můžeme cítit hlad, žízeň, bolest, horko a zimu, únavu, nudu,
napětí, neklid... Do chování se tyto pocity promítají jako podráždění, zvý­
šená motorická aktivita, poruchy pozornosti až zmatenost, různé pro­
jevy agrese (křik, útočné chování), únikové reakce, ale také jako pasivita
až apatie.
```

Respektovat a být respektován

#### 2. Důvěra, řád, pravidla a předvídatelnost věcí

#### Potřeby bezpečí

Do této oblasti patří potřeba **přístřeší, ochrany, jistoty, stálosti,
řádu ve světě věcí i lidí.** Máme potřebu **vyhýbat se chaosu, ohrožení,
násilí, něčemu neznámému či neobvyklému, co vypadá hrozivě, skrýt
se před nebezpečím.** Patří sem i potřeba vlastního **teritoria.** Můžeme proží­
vat **ohrožení fyzické, psychické i sociální,** pocit ohrožení může být spojen
se všemi oblastmi přirozených lidských potřeb. Máme potřebu být ochraňováni,
i aktivně se vyhýbat ohrožení nebo se mu bránit. Abychom se cítili bezpečně
ve vztazích, potřebujeme důvěřovat, že nás blízké osoby nezradí, neopustí, ale
že nás naopak ochrání. „Strach z opuštění" patří k hlubokým emočním zra­
něním, například u zanedbávaných dětí.
K uspokojení potřeby bezpečí patří **pocit, že věci se dějí předvída­
telným způsobem,** že platí určitý **řád, pravidelnost, struktura, pořádek,**
že to, co se děje, dává nějaký **smysl,** že lidem se dá důvěřovat. **Proto je pro
děti tak důležité stanovování hranic.** Chaos, „gumové hranice", které ně­
kdy platí a jindy ne, nahodilost v tom, jestli na nich dospělí trvají nebo ne - to
vše může vyvolávat u dětí úzkost a nejistotu.

**Pravidla musí být pevná**
Děti dost často, a ne vždy zcela vědomě, **testují pevnost pravidel.**
Jsou to ony drobné provokace, které mají za cíl jen potvrzování toho, co dítě
slyšelo už mnohokrát _(Dohodli jsme se, že... Nejdřív je třeba po sobě uklidit,
pak teprve můžeme odejít.)_ Není to neschopnost zapamatovat si, co se má a co
ne, ani to není výrazem nedobrých vztahů s dospělými - **děti to nedělají
s cílem nás rozzlobit,** pokud se to ovšem již neděje v rámci boje „kdo s koho".
Potřebují se jen ujistit, že jsou věci, které platí, že svět je alespoň v něčem
předvídatelný. Děti potřebují pevné potvrzení hranic bez lamentací, výčitek,
srovnávání a dalších obviňujících způsobů.
Učitelky mateřských škol znají případy dětí, které se ve školce chovají
dobře, přijímají a respektují řád a pravidla, a přitom jejich rodiče tvrdí, že
doma ničí hračky a chovají se agresivně. Nespolehlivé, nepevné hranice vy­
volávají v dětech pocity nejistoty a ohrožení. Existuje výrazná **souvislost
mezi úzkostí a agresí, které jsou označovány za „rodné sestry".**

```
Již od předškolního věku je třeba mluvit s dětmi o pravidlech,
limitech, řádu a dávat jim příležitost, aby se na jejich tvorbě podí­
lely - nestanovovat hranice pro děti, ale s dětmi!
```

```
Bí. Co všechno děti potřebují
```
**bezpečí je základní podmínkou efektivního učení**
K uspokojení potřeby bezpečí patří také poskytování vzájemné pomoci,
jistota, že nás druzí neponechají v nouzi. Tradiční škola ve jménu dodržování
morálních zásad potlačuje spontánní projevy solidarity jako napovídání a opisová­
ní. Učit děti dodržovat morální zásady je samozřejmě v pořádku, zde jde však spíš
o to, že škola nerozpoznává takové chování jako projev základní lidské potřeby
a trestá je, namísto toho, aby nabízela příležitosti, kde by mohly děti projevy
solidarity a spolupráce rozvíjet. **Spolupráce dětí při výuce nejenže uspokojuje
potřebu bezpečí a sounáležitosti, ale představuje také efektivnější cestu
k osvojování učiva.** Také nedomyšlené zařazování soutěží do výchovy a výuky
přináší řadě dětí pocit ohrožení, nehledě na to, že se soutěžemi některé děti
odnaučují citlivosti k potřebám druhých a učí se sobectví a bezohlednosti.
Pocit psychického a sociálního bezpečí (informovanost, jasná pravidla,
nic, co by ohrožovalo důstojnost a sebeúctu) je pro děti ve škole stejně důležitý
jako pocit fyzického bezpečí (nemuset se bát, že dojde k fyzickému ublížení
nebo k ohrožení tělesného zdraví). Fyzické, psychické a sociální bezpečí nebo­
li **bezpečné klima ve škole se zajišťuje především péčí o dobré vztahy**
mezi dětmi navzájem i mezi dětmi a dospělými. Účinnými nástroji k tomu
jsou **metoda komunitního kruhu, trénink sociálních a komunikačních
dovedností dětí, společné vytváření pravidel soužití, kooperativní výu­
ka a vytváření dalších příležitostí ke společným pozitivním zážitkům**
(více o tom ve XII. kapitole o škole).

```
Některé výchovné metody ohrožují potřebu bezpečí
Jednou z nejhorších pedagogických pověr je představa, že hrozby, za-
strašování, záměrné vyvolávání úzkosti a strachu jsou účinnými prostředky
výchovy. O negativních účincích vyhrožování, trestů, shazování, ironie, srov­
návání a dalších neefektivních způsobů výchovy a komunikace již byla řeč.
Zde je na místě propojení, že většina neefektivních stylů je v přímém
rozporu také s potřebou bezpečí.
```
```
Jak se neuspokojení potřeby bezpečí promítá do prožívání a chování
Pocit ohrožení vyvolává strach, úzkost, nejistotu, nedůvěru, zma­
tek, lítost, hněv, zlost. Tomu odpovídá buď bojácné chování, stažení se do
sebe (chování „mrtvého brouka"), snaha o únik, a také to, Čeho se nejvíc obává­
me: různé projevy agresivního chování, od ničení věcí (vlastních nebo cizích)
přes verbální agresi (nadávky, urážky, křik) až po fyzické napadení druhých, kteří
ani nemusí být těmi, kteří pocit ohrožení vyvolali.
Z hlediska potřeby bezpečí jsou neúnosné zejména situace, které
dítě stresují dlouhodobě - strach z chyby, z neúspěchu, selhání. Neustálá
úzkost a obavy ovlivňují kromě jiného také styl učení. Je velký rozdíl mezi
tím, jak se učí a projevuje dítě, které se chce především vyhnout neúspěchu,
```

Respektovat a být respektován

a tím, jak se učí a projevuje dítě, které se snaží dosáhnout úspěchu. Děti
vystavované strachu a úzkosti si vyvíjejí nejrůznější **strategie, jak se s dal­
šími neúspěchy vypořádat, od pasivity** („kdo nic nedělá, nic nepokazí")
přes **podvádění a lhaní** až k chování, kterým se snaží **uškodit ostatním**
(když nemohu být úspěšný já, tak ani druzí). Strach a úzkost odčerpávají
energii, tolik potřebnou k učení a vývoji, nebo ji dokonce zaměřují nevhod­
ným směrem. Proto se **děti, které se obávají neúspěchu, projevují často
„pod své možnosti",** a to nejen v oblasti učení.

#### 3. Chceme milovat a být milováni, někam patřit

#### Potřeby lásky a sounáležitosti

Potřebujeme, aby nás druzí přijímali takové, jací jsme, a abychom byli
s několika lidmi v intenzivních citových vztazích. Máme potřebu, abychom
milovali a byli milováni, abychom byli pozitivně přijímanými členy různých
skupin, na prvním místě rodiny, ale také dalších - pracoviště, zájmového
klubu, party přátel, školy, třídy... Prostě máme potřebu patřit „někam
a k někomu". Patří sem láska partnerská, příbuzenská, potřeba přátelství,
sounáležitosti, případně shody a ztotožnění s nějakou skupinou, obcí, kme­
nem, vlastí.
**Potřeba někam patřit, být druhými přijímán, je významnou slož­
kou lidské motivace.** Malé dítě pociťuje tuto potřebu velmi silně vzhledem
ke své bezmocnosti a závislosti. V raném dětství se projevuje nejprve ve vazbě
na matku nebo jinou mateřskou osobu - dítě rozpoznává, jak svým chováním
působí na někoho, kdo má bezprostřední vztah k uspokojování jeho fyziologic­
kých a emočních potřeb. Postupně si vytváří vztah ke všem ostatním lidem,
kteří ho obklopují, je jimi ovlivňováno a ovlivňuje zase je. To nakonec přeroste
ve snahu fungovat ve skupině a se skupinou, s cílem cítit se důležitý a ceněný.
V ideálním případě by dítě mělo zjistit, že přispívat k blahu skupiny je nejlep-
ší způsob, jak si získat a udržet zájem a přijetí druhých.

**Potřebujeme být milováni bezvýhradnou láskou**
Láska je cit, který se neuděluje „za odměnu". Důvodem lásky není to,
že dítě má modré oči, je hezké nebo se dobře učí. Máme je rádi, protože je to
prostě toto dítě - jedinečná, neopakovatelná lidská bytost. V psychologii se
takové lásce říká „nepodmíněná láska".

Při psychologickém vyšetření dětí s výukovými či výchovnými problémy se také věnuje
pozornost vztahům dítěte a nejbližších dospělých. Jedna z možných otázek je: „Co myslíš, kdo tě
má na celém světě nejvíc rád?" U „špatných žáků" a „zlobičů" se někdy rozhovor vyvíjí asi takto:
_No, já myslím, že asi Franta (Honza, Jarda, Kája...). - Kdo je Franta? - To je můj kamarád
(bratranec, spolužák...). - A kdo tě má ještě hodně rád? - Děda (babička, strejda...)._


```
IX. Co všechno děti potřebují
```
_- A co maminka? - No, maminka... ta taky, trochu... - A proč jenom trochu? - Když já se špatně
učím (mám čtyřky, nosím poznámky, ve škole zlobím...)._ Vždy znovu a znovu z toho jde mráz po
zádech. Vývoj těchto dětí je ohrožen nejistotou v citových vazbách k lidem, kteří by měli být alfou
a omegou jejich dětství.

Při rozboru neefektivních komunikačních stylů jsme uváděli, že **roz­
hodující je, jak si vyloží sdělení ten, kdo je přijímá,** a že riziko neefektiv­
ních stylů spočívá právě v tom, že dítě si naše výčitky, hrozby a domluvy
může vyložit tak, že ho považujeme za nemožné, k ničemu, že ho vlastně ani
nemáme moc rádi. Tohle si dospělí samozřejmě většinou nemyslí, chtějí jen,
aby dítě vyhovělo nějakému požadavku, a jsou docela překvapeni, jaké pocity
to může vzbuzovat. Často říkají, že přece mají dítě rádi a chtějí pro ně to
nejlepší. **Pro dítě je ale daleko důležitější to, jak situaci vnímá a cítí
ono samo, nežli „objektivní skutečnost".** Menší dítě dokonce ani nemusí
chápat, že pohrůžky typu: _Když budeš zlobit, nebudeme tě mít rádi,_ případně:
_Dáme tě do dětského domova,_ nemyslí rodiče vážně. Je to hazardní zahrávání
si s city a důvěrou, které se může krutě vymstít. Dítě opravdu může začít
pochybovat o lásce rodičů, opravdu si může začít myslet, že ho rodiče už
nemají rádi jako dřív - a to je spouštěcí moment spousty problémů. Může dojít
k paradoxní situaci, že **dítě začne víc zlobit, aby „otestovalo", jak velká
je láska rodičů, a přitáhlo jejich pozornost.** Vlastně chce, aby je rodiče
„aspoň" potrestali, **aby se tím ujistilo, že si ho ještě všímají** a mají je jakž­
takž rádi.

**Učitel nemůže milovat všechny děti stejně, všechny by se ale měly cítit
přijímány**
Někdy se setkáváme s názorem, že ti, kteří se nějakým způsobem
profesionálně věnují dětem, by měli mít rádi všechny děti stejně. Není to
jejich povinnost, a dokonce to ani není možné. Když si na našich kurzech tyto
záležitosti vyjasňujeme, vidíme někdy očividnou úlevu, zvláště u učitelek men­
ších dětí. Připomínáme jednu z hlavních charakteristik emocí - že prostě exis­
tují takové, jaké jsou, a že tedy **vřelý citový vztah nelze naordinovat.**
Někdo je nám sympatický, a jiný zase méně. **Učitelky a učitelé nejsou
povinni nahrazovat dětem nedostatek rodičovské lásky,** ani stavět své
pedagogické působení na intenzivním emocionálním vztahu.

```
Součástí profesionality učitelů by však měla být dovednost
dávat najevo přijetí všem dětem, snažit se jim porozumět a zachá­
zet s nimi s respektem.
```

```
Respektovat a být respektován
```
**Škola nemůže nahradit rodinu, ale mnohé nedostatky může kompenzovat**
Potřeba přijetí se nachází v Maslowově pyramidě potřeb ve stejné ob­
lasti jako potřeba lásky - pokud cítíme od druhých alespoň přijetí, můžeme se
v této oblasti cítit spokojenější. Mnoho učitelů si upřímně myslí, že v případě
dětí, které strádají nedostatkem lásky a přijetí v rodině a jsou zanedbány
i jinak, je škola bezmocná, protože „Škola přece nemůže nahrazovat rodinu".
**I** zde nám teorie základních lidských potřeb může pomoci najít klíč k řešení.
Cesta je v uspokojování potřeby patřit někam a k někomu, a to se může
podařit, když učitel cíleně a systematicky pracuje se vzájemnými vztahy mezi
dětmi ve třídě. V mateřské škole to vždy bylo součástí pedagogické práce, po
přechodu do základní školy (v jejím tradičním pojetí) se se vztahy mezi dětmi
pracuje jen málo, pomineme-li poučování a nabádání, aby se k sobě děti cho­
valy slušně. „Samostatná" práce ve škole znamená především „osamělou"
práci. **Ve škole nejde tedy o suplování toho, co by měla dítěti poskyto­
vat rodina, ale o uspokojování základních lidských potřeb jinými pro­
středky.** A skupina 20-30 dětí, jejich vzájemné vztahy, pro to představují
nesmírně cenný zdroj!

```
Dávat všem stejně může být velmi nespravedlivé
Mnozí rodiče i učitelé se domnívají, že se učitelé musí všem dětem ve
škole věnovat stejně. Představa, že dávat všem stejně je vrcholem spravedlnosti
a učitelé mají všem dětem ve Škole věnovat stejnou pozornost, je dost rozšířená,
ale přesto mylná. Kdyby se takový požadavek uplatňoval například na příděl jídla
pro kojence a pro dospívajícího, bude nám jasné, že je nesmyslný. Děti i dospělí
mají různě silnou potřebu zájmu a lásky v závislosti na svých individuálních
zvláštnostech (osobnost, temperament) i na životních situacích a okolnostech.
Dítě, které pláče, že maminka odešla, potřebuje jinou míru i jinou formu zájmu,
než dítě, které si v pohodě hraje nebo kreslí. Pokud jde o jednorázové či krátko­
dobé uspokojení potřeby, v níž dítě právě strádá, přirozený cit nám velí to udělat.
Obtížnější bývá poskytovat dlouhodobě a ve skupině dětí něco, co určitému dítěti
chybí více než ostatním - například právě víc pozornosti nebo pohybu či více Času
na dokončení práce. Tam nastupuje obava, abychom „nebyli nespravedliví".
Jednou z cest, jak to řešit, je přibírat děti k řešení takových situací. Zmíníme se
o tom ještě ve XII. kapitole o škole.
```
```
Vyčleňování ze skupiny bolí
Zjistilo se, že lidé, kteří ztratili blízkého člověka, ale i lidé,
kteří jsou sociálně odmítáni, skutečně prožívají bolest, kterou lze co
do intenzity přirovnat k silné fyzické bolesti. V takových situacích se
v mozkové kůře aktivují ohniska, která mají vliv na prožívání bolesti. Pro
savce vůbec, a člověka obzvláště, je udržování svazků se společen­
stvím otázkou přežití. Cítíme se dobře ve společnosti osob, ke kterým
```

```
IX. Co všechno děti potřebují
```
máme důvěru, kde se cítíme přijímáni a milováni, a cítíme se špatně, když
jsme z takového okruhu vyloučeni. **Exkomunikace,** vyloučení ze společen­
ství, **bývá pokládána za nejtěžší trest.** V této souvislosti zmiňujeme, že
záměrné odmítání dítěte skupinou (takzvaný ostrakismus) je považováno za
první stadium šikany.

```
Jak se neuspokojení potřeby lásky a přijetí promítá do prožívání
a chování
Děti, které trpí nedostatkem zájmu a lásky, mohou prožívat smutek,
lítost, stesk, pocit osamělosti, nejistoty, pocit zbytečnosti („nikdo o mě
nestojí"), ale také hněv a chuť získat pozornost za každou cenu. Kaž­
dé dítě chce v prvé řadě získat zájem dospělých pozitivním způsobem.
Pokud se mu to nedaří, celkem brzy zjistí, že toho lze dosáhnout i jinak:
vykřikováním, vyrušováním, skákáním do řeči, žalováním, vymyšlenými his­
torkami, obtěžováním, podlézáním... Pro takové dítě je i negativní zájem
dospělých (okřikování, vysvětlování, domlouvání, kritika, tresty) lepší než
lhostejnost. Jindy může neúspěšná snaha získat pozornost a lásku vést až
k citovému chladu, cynismu, odmítání emocí. 0 takových dětech se říká, že
jsou „emočně ploché" a je obtížné využívat emocí k jejich socializaci. (Neumí
například mluvit o vlastních emocích, vžít se do pocitů druhých, nepůsobí na
ně já-výrok.)
Důsledky neuspokojení potřeby lásky a přijetí shrnuje báseň Hjalmara
Söderberga (z knihy Kay Pollak: Žádná setkání nejsou náhodná):
```
```
Chceme být milováni.
Neuspěj eme-li, chceme být obdivováni.
Neuspějeme-li, chceme být obáváni.
Neuspějeme-li, chceme být nenáviděni a opovrženi.
Chceme probudit v druhých nějaké emoce.
Duše se třese před prázdnotou
a po kontaktu touží za každou cenu.
```
#### 4. Rodíme se s potřebou cítit se jako hodnotná lidská bytost

#### Potřeby uznání a sebeúcty

```
Tato oblast představuje potřebu být přijímán, respektován a oceňo­
ván jako důležitá, kompetentní a hodnotná osoba. Máme potřebu vážit
si sami sebe a hodnotit se pozitivně, také mít pocit, že jsme v něčem
úspěšní, že děláme věci dobře.
Sebeúcta závisí do značné míry na tom, jak se k nám chovají jiní
lidé a jak my sami jejich chování interpretujeme a prožíváme. To platí pro
```

```
Respektovat a být respektován
```
dospělé, ale tím spíše pro děti. Ty jsou na mínění osob, které jsou pro ně
emocionálně významné, silně závislé. K tomu, abychom mohli plně rozvinout
své možnosti, potřebujeme mít pocit vlastní hodnoty.
Z psychologického hlediska je sebeúcta jádrem naší osobnosti. V X.
kapitole se můžete více dočíst o tom, jak se vytváří sebeúcta dětí a jaký má
význam pro kvalitu jejich vztahů s dalšími dětmi i s dospělými. Také o tom,
jak sebeúcta ovlivňuje zvnitřňování norem správného chování a rozvíjení kom­
petencí ke zvládání životních nároků a jaký je její význam v prevenci sociálně
patologických jevů.
**K potřebě uznání patří i potřeba úspěchu.** K tomu, abychom ji
uspokojili, však nemusíme soupeřit s druhými, nepotřebujeme být úspěšněj­
ší než oni! Základem naplnění potřeby úspěchu je **dělat věci tak, jak je za
daných okolností umíme a můžeme dělat co nejlépe, a také, aby
ostatní dali najevo, že o tom vědí, případně aby to ocenili.** Snaha dělat
věci dobře, zvládnout činnosti, do nichž se pustíme, to je velký zdroj vnitřní
motivace.

```
Děti nepotřebují soutěžit, aby se cítily úspěšné
V VII. kapitole jsme hovořili o rizicích pochval. Když se dětem dostává
pochval, vezmou jimi zavděk, protože jsou lepší než nezájem či kritika
a potřebu uznání uspokojují aspoň Částečně. Dospělí dětem nabízejí také další
příležitosti, jak prožít úspěch - soutěže. Pokud jsou podmínky stanoveny tak,
že úspěch jednoho je postaven na neúspěchu druhého, děti na tyto podmínky
přistupují, protože vidí šanci získat uznání. Dospělí si to často vyloží jako
zálibu dětí v soutěžení a také tím argumentují, když soutěže dětí obhajují.
Soutěže ale neposkytují šanci pro všechny - vyhrát může jen jeden. Když mají
děti možnost dělat úspěšně řadu činností (včetně učení) v prostředí, kde je
dostatek ocenění pro všechny, nemají potřebu získávat uznání soutěžemi
a jejich uměle vytvořená „potřeba" soutěžit ustupuje.
```
```
Tradiční pojetí školy neumožňuje všem dětem uspokojit potřebu uznání
Tradiční přístup ve vzdělávání je založen na principu jednotných
nároků pro všechny stejně. V případě, že dítě nemá dostatek schopností
či možností (například pro své sociální znevýhodnění) nebo je jeho vývojo­
vé tempo pomalejší a nemůže proto tyto nároky plnit, je trestáno špatný­
mi známkami. Požadavek vyhovět jednotným kritériím může být jindy zcela
oprávněný - například při přípravě na povolání. Tam jde o to, aby všichni
příští „konzumenti" práce odborníka (ať je to elektrikář, stavař, zdravotní
sestra, právník...) dostali požadované služby a nebyli ohroženi nekvalitním
provedením nějaké práce. V rámci základního vzdělávání je však takový
přístup hluboce nehumánní a ve svém důsledku poškozuje vývoj mnoha dětí.
Některé děti odsuzuje k permanentnímu neuspokojování jedné ze základních
```

```
IX. Co všechno děti potřebují
```
lidských potřeb - potřeby uznání a úspěchu. Nenamlouvejme si, že jednička
z tělocviku či výtvarné výchovy může kompenzovat každodenní neúspěchy
v jiných předmětech, které jsou pokládány za opravdu důležité. A existují děti,
které nedosáhnou na jedničku ani z „výchov".

**Pokud se dítěti uznání nedostává...**
Když dítě nemá uspokojenu potřebu uznání v rodině, ve škole nebo
v zájmové činnosti, může její naplnění hledat v partě, která může mít sice
nároky kriminálního typu (například krást nebo ničit), které jsou ale s trochou
tréninku pro dítě zvládnutelné. Příslušnost k partě, gangu bývá náhradním
řešením i v případě neuspokojování potřeby lásky a sounáležitosti. Jenom
láska však nestačí: pokud dítě vyrůstá v rodině, která ho sice má ráda, avšak
dlouhodobě nepřispívá k naplnění jeho potřeby uznání a úspěšnosti, může to
mít podobně negativní dopady jako v případě chybějící lásky.

```
Děti kromě lásky potřebují i uznání, zvláště od dospělých,
kteří jsou pro ně důležití.
```
**Jak se neuspokojení potřeby uznání promítá do prožívání a chování
Děti, kterým se nedostává ocenění** jejich činnosti, respektování
jejich emocí a jejich důstojnosti, které nejsou brány vážně, mohou prožívat
rozmanitou škálu negativních emocí: **pocity méněcennosti, křivdy, nespra­
vedlnosti, nezájmu, ponížení, podceňování, zbytečnosti, neschopnosti,
dále hněv, nenávist, lítost, beznaděj.** Také reakce, které takové emoce
vyvolávají, jsou různé. U někoho **je** to **snaha zviditelnit se, nadřazenost
a agresivita vůči druhým, křik, ničení věcí.** Některé děti **odmítají vyho­
vět** oprávněným požadavkům, spolupracovat, jiné dávají najevo svou **bez­
mocnost, neschopnost** („já to neumím"), **nevyvíjejí žádnou snahu.** Tyto
různé způsoby chování vyjadřují **základní reakce na pocity ohrožení: útok,
únik a pozice „mrtvého brouka".**

#### 5. Každý člověk se na něco hodí

#### Potřeby seberealizace, sebeuskutečnění

```
Patří sem snaha pochopit sám sebe i druhé, stát se tím, kým se
člověk může a má stát, naplnit své možnosti růstu a rozvoje, nepro-
marnit to dobré, co nám bylo dáno do vínku. Meze schopností jsou člověku
dány při narození. Jestliže nemá vrozené vlohy pro rozvoj nadprůměrných
schopností v nějaké oblasti, k jejich dosažení během vývoje nemůže dojít. Je
to něco jako strop: během svého života můžeme tohoto stropu dosáhnout,
```

Respektovat a být respektován

nemůžeme jej však „přerůst". Ale právě tak můžeme zůstat v rozvoji kdesi
u podlahy nebo v půli cesty. Jsme každý jiný, každý máme své stropy
v různých oblastech různě vysoko a k jejich dosažení potřebujeme různě
dlouhý čas i různé cesty.
Máme-li možnost rozvíjet a využívat své schopnosti, **naplňuje nás
to uspokojením a dokonce radostí.** Potřeba seberealizace zahrnuje ně­
kolik oblastí:
**Potřeba objevovat, porozumět světu,** v němž žijeme. Potřebujeme
pochopit, jak svět a věci v něm fungují, „přijít věcem na kloub", nalézat ve
světě smysluplnost. Potřeba učení je u člověka silně zakódovaná - můžeme
pozorovat, jak se děti (tak jako mláďata všech savců) intenzivně učí již od
prvního dne narození. Základ pro učení je již ve fyziologických potřebách -
**potřebujeme přiměřené množství podnětů, potřebujeme činnost,**
u menších dětí se učení často realizuje také **hrou.** Lišíme se ale v tom, co
a v jaké míře chceme poznávat (jak důkladně, do hloubky), což je částečně
podmíněno vrozenými rozumovými schopnostmi.
**Potřeba něco v životě dokázat.** Člověk potřebuje nejen v životě něco
dělat, ale také vědět, že to má nějaký smysl, že je to k užitku. Uspokojení
přináší také dokončení díla a vědomí, že se práce zdařila, a třeba je to dokon­
ce něco pozoruhodného.
**Potřeba tvořit.** Děti jsou tvořivé zcela spontánně, také někteří dospě­
lí lidé, zvláště umělci, mají tuto potřebu velmi silnou. Potřebu tvořit má ale
každý z nás, byť třeba ve skromnějších podobách - vytvořit si příjemný do­
mov, uvařit zajímavé a chutné jídlo a podobně. Máme potřebu vytvořit něco
jedinečného, případně i krásného a cenného.
**Potřeba identity.** Každý Člověk má potřebu být „svůj", neopakovatel­
ný, jedinečný. Projevuje se to ve vnějších věcech, jako je oblékání, úprava
zevnějšku, řeč, mimika, ale také ve stylu učení, práce, řešení problémů
a v mnoha dalších věcech. (Naopak neodlišovat se, nosit třeba stejné módní
oblečení, naplňuje níže stojící potřebu někam patřit - teprve jistota ve vzta­
zích a v přijetí skupinou umožňuje být „svůj".) Naše učení a práce může
probíhat efektivněji, pokud můžeme využívat vlastních postupů a stylů, ke
kterým máme vrozené dispozice. Pokud jsme nuceni se v těchto projevech
přizpůsobovat vnějším požadavkům, cítíme se nepříjemně, nedochází k naplnění
potřeby identity. Potřeba dělat věci „po svém" se může uspokojovat také po­
mocí komunikační dovednosti „dávat na výběr": možnost volby poskytuje pro­
stor pro vyjádření jedinečnosti každého dítěte - co dělat, kdy, s kým a jak.
**Potřeba identity je propojena s potřebou sebeúcty: potřebuje­
me věřit, že jsme někdo, kdo je odlišný od všech ostatních, že máme
svou důstojnost, schopnost zvládat svůj život, svou lidskou hodnotu,
a že se nám dostává přijetí a uznání od ostatních.**


```
IX. Co všechno děti potřebují
```
**Aby se děti mohly stát „dobrými žáky", potřebují být fyzicky a psychic­
ky v pohodě**
Připomeňme si zásadu posloupnosti v naplňování potřeb. **Čím jsou
děti mladší, tím více u nich platí, že potřeby umístěné v pyramidě
výše se dostanou ke slovu, až když jsou dostatečně uspokojeny všech­
ny potřeby pod nimi.** To, co nazýváme akademickým učením a **co se děti
učí především ve škole, patří vysoko - do potřeby seberealizace.** Je
toho hodně, čemu musí být věnována péče, aby se dítě mohlo učit a rozvíjet
v souladu se svými možnostmi!

```
Děti potřebují být ve škole fyzicky v pohodě, musí se cítit
bezpečně (fyzicky a hlavně psychicky), potřebují mít pocit, že jsou
hodnotnými členy skupiny a skupina (spolužáci i učitelé) je přijímá.
Potřebují mít pocit úspěchu, musí se jim dostávat uznání. Teprve po­
tom se mohou stát tak dobrými žáky, jak je to v jejich možnostech.
```
```
Ve všech těchto oblastech má institucionální vzdělávání značné dluhy.
Pro řadu škol, které si vytvářejí projekty svého dalšího rozvoje (například
školy v programu Škola podporující zdraví), je velmi dobrým východiskem
právě pyramida základních lidských potřeb. Umožňuje jim podívat se na pro­
středí i metody vzdělávání v jejich Škole z nového zorného úhlu a docela
přesně se „strefit" do změn, které by nebyly jen kosmetickými úpravami, ale
šly ke kořeni věcí a umožnily zásadní proměnu vzdělávání.
```
#### 6. Naplňování lidství

#### Vyšší potřeby

```
Tyto potřeby jsou v pravém slova smyslu lidské. Jsou to potřeby este­
tické (potřeba krásy, souměrnosti, harmonie), etické (potřeba pravdy, spra­
vedlnosti, mravnosti), potřeby duchovní (věřit v něco, co nás přesahuje, což
se může promítnout do náboženské víry nebo jen do velké pokory před příro­
dou a vesmírem, do hledání smyslu života).
```
```
Uspokojení vyšších potřeb nám přináší radost, estetické zážitky,
pocit, že chovat se správně je dobré, pocit začlenění do lidského spo­
lečenství, do přírody, kosmu, pocit, že život má nějaký smysl.
```
```
Pokud je prostředí, kterým je dítě obklopeno, strohé, šedivé, nudné,
neuspořádané a dokonce ošklivé, může se dítě cítit nepříjemně, rozladěně, stre­
sované. Mluví se o tom, že neestetické prostředí může vyvolávat smutek,
pocity marnosti, přispívat k emočnímu otupění. Nepořádek, ošklivost vede
```

```
Respektovat a být respektován
```
**často k tomu, že děti (i dospělí) svým chováním vzhled prostředí spíše
ještě zhoršují** (vandalismus, ničení, čmárání, sprejerství, odhazování odpad­
ků). Pokud někoho v této chvíli napadla otázka, proč se tedy děti dychtivě
neujímají úklidu, pak připomínáme, že mezi potřebou harmonie a estetičnosti
a schopností je vytvářet nemůžeme v žádném případě dávat rovnítko. Zvlád­
nutí dovedností potřebných k úklidu a udržování pořádku je dlouhodobou
záležitostí (více o tom v XI. kapitole o prevenci). Řada rodičů i pedagogických
pracovníků škol si uvědomuje vliv estetického prostředí na psychiku a vývoj
dětí a také to, že nejlepší cestou je **zapojit děti do spoluvytváření prostře­
dí, ve kterém žijí.** (Domluvit se na výzdobě třídy, vybírat drobnější i větší
kusy zařízení svého pokoje společně s rodiči...) Je známou zkušeností, že děti
neničí prostředí, na jehož utváření se mohly podílet svými nápady, výtvory
a aktivitou, ale naopak mají zájem na jeho udržování v dobrém stavu.
Děti intenzivně sledují chování dospělých k sobě i k ostatním. Pokud mají
**pocit nespravedlnosti, křivdy,** nebo si všimnou, že dospělí nemluví pravdu,
vyvolává to u nich zklamání a z toho plynoucí **smutek, ponížení nebo hněv.**
Takové zkušenosti mohou děti přivést k názoru, že požadavky na slušné a správ­
né chování jsou jenom vyjádřením moci dospělých, kteří maji také prostředky, jak
děti k tomu, aby se chovaly „správně", donutit - hrozbou, trestem nebo manipu­
lací pomocí odměn a pochval.
Podle principu hierarchie je uspokojení nižších potřeb (fyziologických,
bezpečí...) podmínkou k tomu, abychom měli zájem také o uspokojování výše
položených potřeb. Z našich zkušeností vyplývá, že vzájemné působení všech
oblastí přirozených lidských potřeb probíhá i opačným směrem - **neuspoko­
jení potřeb ve vyšší oblasti může ovlivňovat uspokojování nižších po­
třeb.** Rozladění z neuspořádaného prostředí a třeba pocit křivdy, nespravedl­
nosti při hodnocení může oslabovat motivaci k učení a práci. Nemožnost
uplatnit své nadání a schopnosti může vést ke sníženému sebehodnocení,
nízké sebehodnocení může vést k představě, že mě ostatní nemohou přijímat
a milovat. Neuspokojenou potřebu lásky a přijetí můžeme vnímat jako psycho­
logické ohrožení a pocit ohrožení celkově může vést k fyziologické nepohodě.
Dítě má například bolesti hlavy, břicha, zvýšenou teplotu nebo může zvracet,
protože se bojí jít do školy, kde mu někteří spolužáci ubližují (fyzicky nebo
verbálně) nebo se obává neúspěchu při zkoušení.

```
Z teorie do praxe
Závěrem můžeme doporučit procvičení tohoto pohledu na chování dětí.
Můžete si představit různé děti ze svého blízkého okolí a můžete se pokusit
uvědomit si, zda a jak jsou jejich základní potřeby uspokojovány, případně jak
a čím dochází k tomu, že některé uspokojovány nejsou.
```

```
IX. Co všechno děti potřebují
```
```
K procvičení nabízíme také následující situace:
```
1. Pětiletá Katka chodí pořád „jako ocásek" za paní učitelkou, chce se
jí držet za ruku. Jindy si vynucuje pochvaly, chodí za ní s každým sebemen­
ším výtvorem a ptá se: _Líbí se vám to?_ nebo říká: _Tohle se mi vůbec nepovedlo,
podívejte, jak je to ošklivé!_
2. Jedenáctiletý Standa bývá odpoledne nepozorný, roztěkaný, nedokáže
se soustředit.
3. Dvanáctiletá Klárka se vnucuje druhým dětem a nedokáže odhad­
nout, kdy její přítomnost není žádaná. U dětí není moc oblíbená, i když jí
přímo neubližují.
4. Péťa ve třetí třídě často vykřikuje, jindy dělá „obličeje", zvláště, když
se učitelka obrací k celé třídě nebo nechává děti individuálně pracovat.
5. Desetiletá Alenka si v poslední době po ránu stěžuje na bolesti
břicha a hlavy. Párkrát zůstala doma a přes den to vypadalo, že je docela
v pořádku. Včera měla dokonce zvýšenou teplotu a zvracela.
6. Pětiletý Toník kope svého devítiletého bratra Honzu a plive na něj.
Honza tvrdí, že mu nic neudělal, že si jen dělal legraci, když mu říkal: _Toník -
čuník._
7. Je čtvrtá vyučovací hodina, třetí třída. Po výkladu nové látky zbylo
do konce hodiny trochu času a tak děti dostaly za úkol procvičit si násobilku
a vypočítat deset příkladů. Několik dětí počítá, některé se nepřítomně dívají
před sebe, dva chlapci v zadní lavici hrají piškvorky, několik dětí se pošťuchu­
je, jeden chlapec vykřikuje: _Paní učitelko, Vojta mi čmárá do sešitu._ Lucka se
nešťastně dívá do sešitu a nepočítá.

```
Které potřeby nejsou asi u těchto dětí dostatečně uspokojeny?
Co s tím můžeme udělat jako rodiče nebo učitelé?
Jako inspirace, co můžeme dítěti přímo říci, mohou posloužit postupy
uvedené ve III. a IV kapitole.
```

```
X. Kdo se naučí vážit si sám sebe, naučí se také vážit si ostatních
```
## X. Kdo se naučí vážit si sám sebe,

## naučí se také vážit si ostatních

```
Sebeúcta - jádro naší osobnosti
```
Klára a Lenka jsou spolužačky z 8. třídy. Když jdou odpoledne ze školy, potká je
Tomáš z 9. třídy a zve je: _Ahoj, holky, pojďte si se mnou dát cigaretu!_
Lenka: _Já nevím, mamka říkala, že to nemám zkoušet, že jsou z toho nemoci._
Tomáš: _Nebuď srab, pro jednou se nic nestane. Jen si klidné zapal!_
Lenka (váhavě): _No, když myslíš..._
Tomáš: _No, to víš že jo, vidíš jaká jsi dobrá._
Pak se obrací ke Klárce: _Vezmi si taky!_
Klárka (klidně): _Ne, já nechci._
Tomáš ji přemlouvá: _Proč by sis nevzala, je to prima a hned bys vypadala lip, ne jako
nějaký mimino!_
Klárka: _Ne, díky, já opravdu nechci._

Slávek a Ondra si kopou s míčem na dvorku. Slávek to má od rodičů zakázané,
Ondrovi rodiče řekli, že by se mohla rozbít okna v přízemí a že si mohou s míčem hrát na
hřišti nebo na trávníku za domem. Oba chlapci si ale myslí, že když si dají pozor, tak se nic
nestane. V zápalu hry rozbijí okno bytu, kde bydlí starší soused, ale zdá se, že si toho nikdo
nevšiml. Slávek má strach z trestu, říká, že se to jeho rodiče nesmí dozvědět. Ondru to okno
dost mrzí, ale říká: _Já to našim řeknu radši hned. Budu nejspíš muset sáhnout do kasičky, ale
táta by to asi uměl zasklít, kdybychom sehnali sklo._


```
Respektovat a být respektován
```
```
Pozitivní vztah k sobě samému a pozitivní emoce dodávají dů­
věru, energii a optimismus ke zvládání životních úkolů. Pocit vlastní
hodnoty spolu se sebedůvěrou a přesvědčením, že jsme schopni vyrovnat se
s životními výzvami, má ochranný účinek na naše tělesné, duševní i sociální
zdraví.
```
```
V literatuře se setkáváme s řadou pojmů, které se vztahují k tomu, jak
poznáváme, prožíváme a hodnotíme sami sebe. Je obtížné podrobně je vymezit
```
```
' N. E. Curryová, C. N. Johnson: Beyond Self-Esteem: Developing a Genuine Sense of Human
Value.
```
```
Která z dívek, který z chlapců v těchto příbězích mé podle vašeho
názoru vyšší sebeúctu?
```
Téma sebeúcty hraje v našem pohledu na komunikaci, vztahy a výcho­
vu klíčovou roli. Potřeba sebeúcty je jednou z přirozených lidských potřeb.
Vysoká sebeúcta je podstatným znakem zralé osobnosti, jak to uvádějí napří­
klad významní humanističtí psychologové Carl Rogers a Abraham Maslow.
**Budování a podpora sebeúcty** dítěte má význam pro:

- kvalitu jeho vztahů s dětmi i dospělými,
- zvnitřňování sociálních norem,
- rozvíjení kompetencí ke zvládání životních nároků,
- prevenci sociálně patologických jevů.

#### 1. Sebeúcta není totéž co sebevědomí

```
To, jak o sobě lidé smýšlí a jak se cítí, ovlivňuje jejich chování.
Každý člověk se od dětství snaží získat pocit významu vlastní osoby, hodnoty
a později i smyslu svého života. Když má dítě pocit, že ho nemají rádi, že je
špatné, hloupé a neschopné, pravděpodobně se bude chovat špatně (nevyhoví
požadavkům na slušné chování, nesplní své povinnosti, bude ubližovat
druhým...).
Můžeme říct, že z psychologického hlediska „vyšším cílem než na­
učit dítě číst, psát nebo se lépe chovat je přivést je k tomu, aby zaku­
silo samo sebe jako hodnotného a kompetentního člověka.""
```
```
Rada výzkumů dokládá, že pokud dítě samo sebe takto vnímá, umož­
ňuje to daleko efektivnější školní i sociální učení. Pokud se například
budeme snažit u dítěte s nízkou sebeúctou zlepšit výkony v psaní či čtení,
šance na úspěch se zvýší, budeme-li současně posilovat jeho sebeúctu.
```

```
X. Kdo se naučí vážit si sám sebe, naučí se také vážit si ostatních
```
- prožívají **bezpečné a láskyplné vztahy**
- dostávají **příležitosti k úspěšnému zvládání úkolů,** které jsou pro
    ně důležité

```
Z obsahu předcházejících kapitol je již zřejmé, jak snadno se děti mo­
hou cítit:
```
a odlišit a tento cü si neklademe ani zde. Základní myšlenkou této kapitoly je, že
**pro to, jak se chováme sami k sobě, k druhým lidem, ale i k přírodě
a k věcem, má klíčový význam to, jak si vážíme sami sebe.** Vyjadřuje to
pojem **sebeúcta,** který jsme v knize v různých souvislostech už vícekrát použili.
Vztah, který máme sami k sobě a který se promítá i do našeho chová­
ní, se dotýká mnoha stránek našeho „já" - našeho těla, mysli, sociálního
postavení, dokonce našich šatů, majetku a podobně. V obecném povědomí
existuje ještě jeden pojem, kterým se snažíme tento vztah vyjádřit: **sebevědo­
mí.** Rozlišení pojmů sebevědomí a sebeúcta patří mezi úkoly, které řeší účast­
níci našich kurzů. Pokud chcete, můžete teď přerušit čtení a zkusit si ujasnit,
jak tyto dva pojmy vnímáte vy.

```
Sebevědomí se týká spíše toho, jací jsme vzhledem k ostatním -
tedy například vzhledu, inteligence, výkonů, úspěšnosti, také majetku, posta­
vení, obliby.
Sebeúcta se vztahuje spíše k tomu, kdo jsme, jakou máme hodnotu
jako lidé. Znamená také vážit si sám sebe, mít se rád, pocit „zasloužím si
být šťastný/šťastná". Člověk s vysokou sebeúctou si je vědom svých předností,
ale i svých rezerv. Neobává se přiznat své chyby a snaží se o nápravu. Uznává
a dovede ocenit sebe i druhé.
Poměrně často zaznívá trefné shrnutí, že sebevědomí dáváme naje­
vo spíš navenek, kdežto sebeúcta je zaměřená dovnitř. Nebo že sebe­
vědomí znamená srovnávat se s druhými, kdežto sebeúcta srovnávat se sami
se sebou.
Obojí souvisí s hodnotovým žebříčkem a převzatými a zvnitřněnými nor­
mami chování. V tom se mohou lišit různé kultury, ale také jednotlivé rodiny.
Například získat něco na úkor druhého se může někde pokládat za „nefér",
jinde je to důkazem obchodních schopností. Mít dobré sebevědomí není nic
špatného, jsme ale přesvědčeni, že pro úspěch i štěstí člověka, pro jeho vztahy
a překonávání obtížných situací je mnohem důležitější dobrá sebeúcta.
```
```
Co napomáhá rozvoji sebeúcty dětí
```
```
Sebeúcta dětí je podporována pozitivními zkušenostmi,
které získávají především ve dvou oblastech - tím, že:
```

```
Respektovat a být respektován
```
```
' Hovoří se o tzv. bazální důvěře.
```
```
bez lásky: Za to, cos udělal, s tebou už dneska nepromluvím! (důsledek
trestů),
bezmocné: Budeš dělat, co ti říkám! Teď si prostě nebudeš hrát na
počítači! Musíš se snažit ty rovnice pochopit! (důsledek příkazů a zákazů),
neschopné: Zase jsi to zkazila! Radši už to ani nezkoušej! (důsledek
shazování a kritiky),
špatné: Ze se nestydíš! Bít druhé, to dělají jen zlé děti! (důsledek výčitek
a obviňování).
```
Od kdy vlastně můžeme začít pomáhat dětem budovat jejich sebeúctu?
Hned od narození, a možná ještě dříve. Pokud je o malé dítě dobře pečováno,
rodič vnímá jeho potřeby a pomáhá mu je uspokojovat, získává dítě na nevědo­
mé úrovni prvotní pocit **základní důvěry,'** pocit, že svět je dobré a bezpečné
místo k životu. S tím souvisí i pocit **základního sebepřijetí:** starají se
o mě, vycházejí vstříc mým potřebám - tedy jim asi stojím za to. Tento pocit
je východiskem k postupně stále vědomějšímu přijímání sebe sama jako hod­
notné lidské bytosti.
**Stabilní sebeúcta vyrůstá ze základního sebepřijetí.** Pro malé
děti jsou důležité doteky, hlazení, chování v náručí. Jestliže rodiče dítě přijíma­
jí, chovají se k němu láskyplně a s respektem k jeho přirozeným potřebám,
dítě se naučí přijímat samo sebe, **vidět samo sebe jako někoho, kdo je pro
druhé důležitý.** Pro další rozvoj sebeúcty děti potřebují, aby byly postupně
zapojovány do smysluplných úkolů a dostávalo se jim **časté pozitivní zpětné
vazby a ocenění.** Mají tak příležitost zakoušet úspěchy i neúspěchy a vyvi­
nout si realistický a současně optimistický pohled na to, co dokáží, kým jsou
a kým mohou být.

```
Co může brzdit rozvoj sebeúcty
Již od velmi raného věku mohou dospělí klást nároky
na dítě takovým způsobem, že si dítě jejich plnění může začít
spojovat s vlastní hodnotou. Může získat pocit, že rodiče nebo
další významní dospělí je budou přijímat a oceňovat, či do­
konce milovat jenom tehdy, když bude splňovat jejich nároky. Když
bude zachovávat čistotu, dojídat, poslouchat pokyny; naučí se plavat, lyžovat,
hrát na hudební nástroj; bude nosit dobré známky - atd. atd. Tak se může
utvářet podmíněné sebepřijetí - dítě se naučí přijímat samo sebe jako
hodnotnou bytost, jen pokud plní podmínky stanovené dospělými. Pokud není
schopné nebo ochotné tyto podmínky plnit, kritické reakce dospělých mohou
v dítěti vzbuzovat pocit nedostatečnosti a nízké hodnoty sama sebe:
```

```
X. Kdo se naučí vážit si sám sebe, naučí se také vážit si ostatních
```
_Ty jsi ale ošklivý' chlapec! Takový velký a pořád musí mít plenky!_ Podmí­
něnost lásky a přijetí se ale dává najevo také na první pohled pozitivním
způsobem - **„laskavou manipulací":** _Ty jsi ale hodný chlapeček, to jsi udělal
mamince radost! Pojď, já tě pochovám._

Druhým nebezpečím je tak zvané **komparativní sebepřijetí** (kompa­
race = srovnávání), které může vyústit do **komparativního sebehodnocení.**
Jeho podstatou je odvozování vlastní hodnoty z výsledku srovnávání s druhými
lidmi: mám hodnotu jen tehdy, pokud jsem lepší než druzí. Komparativnímu
sebehodnocení nahrává srovnávání (sourozenců v rodině, dětí ve třídě...)
a vůbec výchova, v níž se přímo nebo nepřímo dává dětem najevo, že „za něco
stojí" především tehdy, když jsou lepší než ostatní. Snaha dostát představě
„vítěze" vede děti i dospělé s komparativním sebehodnocením k neustálému
**soupeření, k dokazování, že druzí jsou horší,** někdy až k arogantnímu
a pohrdavému chování, a dokonce k podvodům. Ze všeho nejdůležitější je
vyhrát, druzí lidé představují spíš ohrožení (pozor, mohli by být lepší než já!)
než partnery pro spolupráci. Může to být past na celý život.*

#### 2. Příležitostí k rozvíjení sebeúcty je dost

**- jen je uvidět a využít**

```
Postupy, které vedou k budování sebeúcty, jsou založeny na projevech
důvěry v dítě, přesvědčení, že je v podstatě rozumnou, zodpovědnou
a hodnotnou bytostí - už tady a nyní, nikoliv až jednou, v daleké
budoucnosti. Všechny děti potřebují cítit, že jsou vítány, respektovány
a že mohou být úspěšné. Pocit vlastní hodnoty jim pomáhá naučit se přijí­
mat a uznávat sebe i druhé. Podmínkou takového chování je respektující
postoj k dítěti.
Postoje jsou sklony reagovat určitým ustáleným způsobem. Vedou nás
k používání slov, gest, postupů, projevů, které jsou v souladu s našimi před­
stavami a přesvědčeními. Některé rozšířené představy o dětech však dospě­
lým brání, aby zaujali k dětem partnerský, respektující postoj. Podívejme se
na ně blíže.
```
```
' Porovnávat se s druhými samozřejmě potřebujeme. Výsledkem zdravého porovnání je ovšem
jiný závěr, než v případě komparativního sebepřijetí: nikoliv jsem lepší nebo horší než druzí,
ale „jsem dobrý mezi dobrými", kde každý může být dobrý na něco jiného.
```

```
Respektovat a být respektován
```
```
Mylné představy, které brání respektujícímu přístupu k dětem:
```
- stačí mít děti rád
- děti nejsou schopny samostatnosti a zodpovědnosti
    - děti musí být dospělými nuceny k tomu, co je důležité
       pro jejich rozvoj
- děti dělají dospělým naschvály a záměrně zlobí

Na prvním místě je to téměř mýtus, že stačí mít dítě rád a že „láskou se
vše vyřeší". Ve jménu lásky se ovšem může dít ledacos, co nevede ke zdravému
vývoji dětí, ale spíše k citové závislosti, poslušnosti, nesamostatnosti. Aby se
skutečně budovala sebeúcta, je třeba **milující, láskyplný vztah doplnit respek­
tujícím přístupem.** To znamená **respektovat důstojnost dítěte, přijímat je
v celé jeho jedinečnosti, s klady i zápory,** umožnit mu uspokojovat jeho
přirozené potřeby, rozvíjet jeho schopnosti a pomáhat mu, aby poznalo samo
sebe. V praxi to znamená zejména **hovořit o správném nebo nesprávném
chování, a nikoliv o dobrém či špatném charakteru dítěte.**
Druhou překážkou partnerského přístupu je představa, že děti jsou
velmi dlouho nesamostatné a nezodpovědné, a je proto nutné je neustále
kontrolovat a vyžadovat od nich poslušnost. Respektující přístup znamená
**dávat najevo důvěru ve schopnosti a zodpovědnost dítěte, samozřejmě
s ohledem na to, co zvládne vzhledem ke svému věku.** Není to snadný
úkol - rizika pro vývoj sebeúcty dětí představuje jak podceňování a ochranář-
ství na jedné straně, tak nepřiměřené nároky a ctižádostivost rodičů nebo
školy na straně druhé. Dospělí mají dětem pomáhat postupně budovat nezá­
vislost a představu sebe sama jako kompetentní osoby.
Další mylná představa, že děti by se samy od sebe neučily a nedělaly by
jiné „správné" věci, vede k přesvědčení, že dospělí musí určovat, co je pro ně
dobré, a ony do toho nemají co mluvit. **Děti však mají vnitřní výbavu umožňu­
jící růst, vnitřní motivaci k učení i k tomu, aby se chovaly tak, aby jejich
„důležití dospělí" byli spokojeni.** Motivace k učení i přijetí a podpora nejbliž-
ších je pro dítě otázkou přežití. Úkolem dospělých je přibližovat dětem smyslu­
plnost toho, co se po nich žádá, a vytvářet prostor pro jejich vlastní aktivitu.
Děti se často chovají nesprávným způsobem z neschopnosti předvídat
souvislosti a důsledky, proto, že testují hranice určované dospělými, nebo proto,
že prostě jen následují své přirozené potřeby (zejména potřebu aktivity, pohybu,
zvídavosti). Představa, že děti to dělají dospělým naschvál a jsou záměrně zlé,
může na vývoj jejich morálního sebeobrazu působit přímo destruktivně. Změna
spočívá především ve snaze **porozumět motivům chování a poskytovat dě­
tem šance chovat se lépe** - ohleduplně, laskavě, přátelsky.


```
X. Kdo se naučí vážit si sám sebe, naučí se také vážit si ostatních
```
#### 3. Sebeúcta jako imunitní systém

```
Sebeúcta a mezilidské vztahy
Dítě s dobrou sebeúctou dovede obhájit svá práva, ale také je
schopné ctít práva druhých. Chce být „dobré mezi dobrými". Umí navazo­
vat pozitivní vztahy a spolupracovat. Nemá potřebu bojovat s dospělými
o moc, protože vidí, že může mít vliv na to, co se ho týká.
Děti s nízkou sebeúctou jsou méně schopné pozitivních citů k druhým.
Pokud byly vychovávány ke „komparativnímu sebehodnocení", hledají
u druhých chyby, snaží se je „shodit", aby se cítily lépe při sociálním srovná­
vání. Jejich chování však často vede k tomu, že jsou ostatními odmítány a tím
se jejich problémy hromadí. Jiné děti s nízkou sebeúctou se těžko sžívají se
```
**Komunikační dovednosti jako nástroje**
Jsou lidé, kteří si z vlastního dětství odnesli přesvěd­
čení o malé hodnotě dítěte a oprávněné nadřazenosti dospě­
lých. Protože se základ sebeúcty utváří v dětství a některé
děti pocit vlastní hodnoty dostatečně nezakusily, nemají pak
většinou dostatek sebeúcty ani v dospělosti. Pro takové dospělé bývá dost
obtížné zaujmout k dětem respektující postoj. Změna přístupu souvisí s jejich
vlastní sebeúctou. **Respektovat a oceňovat druhé dokáže lépe ten, kdo
si je vědom své vlastní hodnoty.**
Nástroji, které umožňují uskutečňovat respektující postoj v mnoha si­
tuacích každodenního života, jsou komunikační dovednosti. Efektivní komuni­
kační dovednosti popsané v této knize obsahují nevyslovené zprávy (skrytá
poselství), které dětem sdělují, že je pokládáme za rozumné, odpovědné bytosti
hodné lásky a zasluhující respekt. Tato skrytá poselství se zpětně promítají
i do postojů dospělých k dětem a pomáhají jim vidět děti jinýma očima.

```
Skrytá poselství komunikačních dovedností založených na respektu
```
**- Popis, poskytnutí informace, výzva k aktivitě (Co navrhuješ, co**
    **s tím uděláš?), umožnění výběru:** Jsi OK, jen je třeba udělat... Pova­
    žuji tě za rozumného a kompetentního člověka. Věřím, že vyhodnotíš
    situaci a uděláš, co je v tvých silách. Respektuji tvoji volbu.
**- Aktivní naslouchání:** Stojíš za to, aby ti byl věnován čas a pozornost.
**- Empatická reakce:** Respektuji tvé pocity, máš na ně právo.
**- Já-výrok:** Věřím, že jakmile si uvědomíš, jak se cítím, vezmeš mé
pocity v úvahu a zachováš se zodpovědně.
**- Zpětná vazba, vyjádření ocenění nebo uznání:** Nabízím informace,
abys posoudil, zda postupuješ správně. Chováš se kompetentně, zodpo­
vědně. Vážím si tě.


```
Respektovat a být respektován
```
```
skupinou, jsou snadno zranitelné, raději se drží zpátky, mohou být jakoby
„sociálně neviditelné". U dalších se může objevit silná potřeba začlenit se do
nějaké skupiny, která by pro ně byla oporou. Jsou však snadno manipulovatel­
né a dají se skupinou ovlivnit i k nežádoucímu chování. V chování k dospělým
projevují děti s nízkou sebeúctou buď poslušnost nebo revoltu.
```
**Sebeúcta a zvnitřňování norem správného chování**
Poučování, moralizování, příkazy, zákazy, tresty, pochvaly a odměny jsou
nepoučenými dospělými považovány za vhodné nástroje, jak předávat dětem
významné hodnoty, kterými se řídí mezilidské vztahy. Jejich společným
jmenovatelem je, že přicházejí zvnějšku a z nadřazené pozice, což nepřispívá
k budování sebeúcty ve smyslu představy o sobě samém jako o hodnotné
a kompetentní osobě. Když děti cítí tlak, často se odmítají chovat podle poža­
davků dospělých, a to bez ohledu na jejich rozumnost, oprávněnost a dokonce
morálnost. To všechno potlačí snaha „zachovat si tvář" a vlastní důstojnost.
Aby se hodnoty, sociální normy a limity opravdu dostaly „dovnitř", aby
byly přijaty, k tomu je nutné **dát dítěti v rámci dohodnutých hranic prostor
pro vlastní přístup a aktivitu.** Pokud jsou dohody a pravidla vytvářeny
společně s dětmi, dáváme tím najevo **důvěru v jejich schopnosti a zodpo­
vědnost.** Jedině za těchto podmínek je šance, že budou respektovány a do­
držovány i tehdy, když nebude na blízku „kontrola".

**Sebeúcta a rozvíjení kompetencí k zvládání životních nároků**
Pokud dospělí dávají dítěti najevo důvěru v jeho kompetence, pomáhají
mu **vidět sebe sama jako osobu schopnou učit se a zvládat různé
životní dovednosti a situace.** Rosenthal a Jacobson (1968) ve svém výzku­
mu ukázali, že pokud byli učitelé přesvědčeni - na základě informace experi­
mentátorů - o velmi dobrém nadání svých žáků, zlepšily se jejich školní
výsledky bez ohledu na skutečnou úroveň nadání. (V rámci experimentu byly
jako nadané označené děti nadprůměrně, průměrně i podprůměrně inteligent­
ní.) Změna představy o nadání žáků vedla učitele k používání jiných slov, gest
a postupů, které zprostředkovaly dětem nové mínění učitelů, jejich nově na­
stavená očekávání. **I** děti s průměrným nebo podprůměrným nadáním se
v důsledku toho začaly vidět jako schopné, kompetentní.
Děti s nízkou sebeúctou mívají naopak relativně horší školní prospěch
vzhledem k úrovni svého nadání. Chybí jim sebedůvěra ve vlastní schopnosti,
obávají se, že by neuspěly, i kdyby se pokusily, a proto si stanovují nižší cíle.
Je to začarovaný kruh. Také mohou trpět častěji poruchami jako je úzkost,
nervozita, nespavost či smutek nebo psychosomatickými potížemi (bolesti hla­
vy, žaludku, břicha a podobně).


```
X. Kdo se naučí vážit si sám sebe, naučí se také vážit si ostatních
```
**Sebeúcta jako prevence sociálně patologických jevů**
Dšti a mladí lidé s dobrou sebeúctou jsou podstatně méně náchylní
k tomu, aby ubližovali sobě nebo druhým. Říkáme, že **sebeúcta slouží jako
„imunitní štít"** proti nejrůznějším sociálně patologickým jevům, protože člo­
věk, který si sám sebe váží, pravděpodobně nebude dělat něco, co by ho
snížilo ve vlastních očích. Souvisí to s hodnotovým žebříčkem a zvnitřněnými
normami chování.
**Děti, které si myslí, že je dospělí pokládají za špatné nebo
neschopné, se někdy chovají tak, jako by se chtěly dospělým pomstít
za pocit neúspěchu.** Častěji se u nich objevuje kouření, požívání alkoholu,
drog, vandalismus, krádeže, agresivní chování, promiskuita, šikana. Mezi de­
likventy bylo zjištěno významně více osob s nízkou sebeúctou než v běžné
populaci. Jako by si lidé, kteří si sami sebe neváží, říkali: _Co záleží na tom,
jestli něco ukradnu nebo někomu ublížím, stejně jsem k ničemu!_


```
XI. Lepší je předcházet než napravovat
```
## XI. Lepší je předcházet než napravovat

```
Proaktivní výchova
```
Dobrá, odpovědná výchova je výchovou proaktivní. Proaktivní přístup
k životu znamená, že se snažíme mít vliv na to, aby se staly ty „správné" věci.
Jsme iniciativní a přijímáme zodpovědnost za sebe a za události kolem sebe, které
můžeme ovlivnit. To, co děláme, děláme proto, že jsme pochopili a přijali určité
hodnoty a principy. Opakem je reaktivní přístup. Znamená, že nerozpoznáváme
nebo nevyužíváme příležitosti zavčas ovlivňovat věci správným směrem. Reaguje­
me na problémy, místo abychom jim předcházeli. Lidé jednající reaktivně často
svalují zodpovědnost na druhé a nevědí, že tím jediným, koho mohou změnit, jsou
oni sami. To, co dělají, je více než vlastním přesvědčením určováno tradicemi,
módou, snahou příliš nevybočovat z řady nebo se zalíbit. V duchu knihy Stephena
Coveyho „Sedm návyků vůdčích osobností", kterou doporučujeme každému, kdo
má zájem o vlastní osobnostní růst, můžeme říct: **Reaktivní jednání znamená
být součástí problému, proaktivní jednání znamená být součástí řešení
nebo předcházení problému.**

Výchova není jen zasahování a náprava, když se dítě nechová správně
(reaktivní přístup). Jejím základem je vytváření podnětů pro zdravý tělesný
i psychický vývoj, péče o dobré vztahy, záměrné a systematické učení doved­
nostem a vytváření návyků, stanovování hranic. Dá se říci, že **proaktivní
výchova je tou nejlepší prevencí, jak se nedostat do situací, kde je
každá rada drahá, kde už někdy ani neexistuje žádné dobré řešení
a z těch méně vhodných postupů volíme už jen „menší zlo".** Bývají to
pak situace plné emocí, bezradnosti, touhy sáhnout po trestu. Jak říká jedno
anglické úsloví, jedna unce prevence je lepší než libra nápravy. V této kapitole
se budeme zabývat osmi klíčovými oblastmi proaktivní výchovy.


Respektovat a být respektován

#### 1. Na prvním místě je péče o vztahy

Jamie Raser v knize „Jak vychovávat děti, se kterými se dá žít" hovoří
o tom, že vztah mezi rodiči a dětmi má dvě složky. Hovoří o vztahu funkčním
a osobním. Do **funkčního vztahu** řadí **úkoly, které vyplývají ze zodpověd­
nosti dospělého** (který je také právně zodpovědný) vůči dítěti. Patří sem
vyžadování správného chování, rozvoj osobnosti dítěte, vzdělávání, vytváření
pravidel, zařazování do společnosti. **Osobní vztah** je naplněn **projevy péče,
lásky, úcty, přátelství;** patří sem například společná činnost, hry, povídání,
žertování.

**Podceňování jedné nebo druhé složky vztahu má negativní dopady**
Spolu s J. Raserem jsme přesvědčeni, že **dobrý vztah mezi rodičem
a dítětem musí vyváženě obsahovat obě složky.** Nelze jej redukovat na
ukázňování, učení, plnění domácích povinností a dalších požadavků. Právě
tak nelze mít dítě za kamaráda nahrazujícího dospělou osobu, někoho, kdo má
sdílet všechny naše radosti a starosti. Ani si z něj nemáme učinit zdroj naše­
ho štěstí a uspokojení pečovatelských pudů. Jistě, to jsou extrémní případy,
avšak rodiče, kteří nepečují stejnou měrou o funkční i osobní složku vztahu,
nejsou žádnou vzácností.
**Význam osobního vztahu se podceňuje častěji.** Někteří rodiče se
domnívají, že nároky na chování, na plnění povinností a rozvoj dovedností se
s ním neslučují. Obávají se, že by žertování, projevy lásky a přátelství mohly
vést k překračování hranic a zneužívání jejich „dobroty". Děti pak mohou mít
pocit, že rodiče zajímá jen to, jestli plní své povinnosti _(Pořád po mně jen něco
chtějí!),_ a to, co prožívají, po čem touží, pro ně není důležité. Jsme přesvědče­
ní, že můžeme žertovat, být laskaví a přátelští, a současně trvat na tom, že
věci mají svůj řád a hranice. **Musí existovat rovnováha mezi dáváním
a požadováním - péče o osobní vztah pomáhá, aby naše oprávněné
požadavky padly na úrodnou půdu.**
Dovednosti a postupy, které jsme nabídli v předcházejících kapitolách,
rozvíjejí obe složky vztahu. Jsou to způsoby, které stanovují hranice, dávají
dítěti řád, učí ho, co je správné a co ne, a současně vyjadřují zájem o dítě
a úctu k němu. Existují i další možnosti rozvíjení osobního vztahu, které lze
přirovnat ke vkladům do „emocionální banky". **I** funkční složku vztahu se
nám daří lépe naplňovat, když máme na svém „citovém kontě" u dítěte hodně
nastřádáno.

```
Také vztah učitel - žák má dvě složky
Obě složky výchovného vztahu, funkční a osobní, jsou přítomny i ve
škole ve vztahu mezi učiteli a žáky. Citový vztah zde má samozřejmě jiné
kvality, není tak intenzivní jako mezi rodiči a dětmi, ale měl by také obsahovat
```

```
XI. Lepší je předcházet než napravovat
```
projevy přátelství, zájmu a péče. Zanedbávání funkčního vztahu (učitel, který
chce být především oblíbený a má na děti malé nároky), stejně tak jako obavy
dát najevo a rozvíjet osobní vztah (zažertovat, ukázat zájem o osobní problé­
my, být vlídný a přátelský), mohou mít negativní dopady. Péče o obě složky
vztahu patří k prevenci problémů a sociálně patologických jevů ve škole.

**Jak můžeme rozvíjet dobrý vztah s dětmi
Zajímat se o to, co zajímá dítě.** Když dítě mluví o svých přáních
a snech, nechrne ho, aby nám vyprávělo, co ho láká, co by chtělo podniknout,
i když to patří do říše fantazie. Kromě toho se samozřejmě zajímáme o to, kdo
jsou jeho kamarádi, jak se cítí ve škole, jak tráví volný Čas. Základní komuni­
kační dovedností na naší straně je aktivní naslouchání. To znamená také
zdržet se rad a hodnocení a šetřit otázkami. Na úskalí vyptávání jsme upozor­
nili ve III. kapitole o efektivních dovednostech. Projevit zájem lze větami
„s třemi tečkami na konci": _Dnes jste byli v tom divadle..., Moc by mě zajíma­
lo, co v tom kroužku děláte, když přijdeš vždycky tak nadšená..._
**Dohodnout s dítětem čas, kdy se budeme věnovat jen jemu.**
Snad nejčastějším argumentem je, že „to všechno je sice pěkné, ale není na to
čas". Jsme přesvědčeni, že ledacos ve výchově se dá aspoň do jisté míry
kompenzovat něčím jiným. Čas společně strávený s dětmi smysluplnou čin­
ností a v pozitivních emocích se však nedá nahradit ničím. To neznamená, že
musíme být stále s dítětem nebo jemu k dispozici! Mnohem víc než o množ­
ství času jde o to, jak jej využijeme. Tam, kde jsou rodiče hodně zaměstnáni,
se možná osvědčí nápad z již zmiňované knihy S. Coveyho - pevně si stanovit
čas na „chvíle ve dvou". Měli bychom se s dítětem dohodnout na náplni těchto
společných chvil tak, aby to byl příjemně strávený čas pro obě strany. I kratší
čas, ale intenzivně prožitý a hlavně naplněný pocitem, že je nám spolu dobře,
může významně posílit vztahy.
**Oceňovat.** Pro učení a vývoj dítěte je naprosto nezbytná zpětná vazba.
Ta však nevyjadřuje vztah. Pro vyjádření a budování vztahů je důležité oceně­
ní. Všímat si toho, co se daří, a upřímně to ocenit je důkazem skutečného
zájmu s blahodárným účinkem na vztahy. (Pozor na laciné pochvaly typu _Jsi
šikovný, máš to hezké!)_
**Dát najevo podporu a porozumění.** Když dítě prožívá krizi, když se
mu nedaří, když jeho chování není v souladu s našimi představami - zejména
tehdy je důležité nezapomínat na empatii. Je to také čas na projevy velkory­
sosti a laskavosti - například pomůžeme dítěti s něčím, co patří mezi jeho
povinnosti. V dobách problémů dvojnásobně platí, že čemu se věnuje pozor­
nost, to se rozrůstá. Zkusme právě tehdy procvičovat zaměření na to pozitiv­
ní, i když to není snadné. Představa, že se budeme k dítěti chovat vstřícně či
empaticky teprve až si to „zaslouží", je pro budování dobrých vztahů zhoubná.


```
Respektovat a být respektován
```
```
Sepsat si, co ještě se dá udělat pro posílení vztahu. Pokud chcete,
můžete si teď napsat, jakými dalšími způsoby ještě pečujete nebo byste mohli
pečovat o vztahy s dětmi vy sami. Možná, že při té „inventuře" přijdete na to,
že jste dříve to či ono dělali častěji a že by bylo dobré se k tomu opět vrátit.
```
#### 2. Smysluplnost našich požadavků a očekávání

```
Hovoříme-li o smysluplnosti našich požadavků a očekávání vůči dětem,
máme na mysli smysluplnost z hlediska dětí, nikoliv dospělých! Součástí
smysluplnosti je také přiměřenost - věku, individuálním možnostem, momen­
tální situaci.
Jak vyjít vstříc potřebě smysluplnosti? Řešením samozřejmě není ne­
chat děti, aby dělaly jen to, co je baví. Máme právo uplatňovat vůči druhým
lidem, děti nevyjímaje, své oprávněné požadavky. Je třeba, aby se děti vzdělá­
valy a přiměřeně věku a svým možnostem plnily své úkoly a povinnosti. Při
tom všem však nesmíme zapomenout na požadavek jejich mozku nacházet ve
věcech smysl.
```
**Pozitivní přirozené důsledky a využitelnost ve skutečném životě**
Smysluplnost jakékoliv činnosti se zvyšuje, pokud máme možnost **za­
žít její pozitivní přirozené důsledky. Vidět, k čemu to bylo dobré.**
Potom budou děti tuto činnost opakovat, aniž by bylo třeba je k tomu nutit
nebo je uplácet odměnami. Nebo k ní alespoň nebudou mít odpor a přijmou ji
jako nutnou součást života (například úklid). Smysluplnost činnosti je jedním
ze tří S udržení a rozvíjení **vnitřní motivace,** jak bylo řečeno v kapitole
o motivaci. Nedostatek smysluplnosti vede k tomu, že vnitřní motivace vy­
hasíná. Aby pak děti „vůbec něco dělaly", rozvíjíme celý arzenál prostředků
vnější motivace - pokyny, příkazy, pochvaly, odměny, vyhrožování, tresty...,
namísto toho, abychom se snažili vložit do svých požadavků více smyslu­
plnosti. Značné rezervy má v této oblasti škola.
Co tedy můžeme dělat? Především snažit se **zařídit věci tak, aby
děti samy přirozené důsledky viděly, rozpoznaly.** Jinými slovy, aby dosta­
ly **pozitivní zpětnou vazbu ze situace samotné,** aniž bychom je na užiteč­
nost jejich činnosti museli zvlášť upozorňovat. Aktivita dospělého je potřebná
spíše na začátku činnosti, a to jen tehdy, pokud by na smysluplnost činnosti
děti nepřišly samy. Několik příkladů:
Děti umyly nádobí a rychle zvládly další domácí povinnosti, takže se rodina včas
stihla vypravit na výlet.
Děti s velkým zápalem rozvíjely své výtvarné dovednosti. Přispělo k tomu také to, že
si rodina některými jejich obrázky a keramickými výrobky vyzdobila byt.
Ve třetí třídě si děti procvičovaly psaní i gramatiku tak, že psaly dopis prarodičům
nebo kamarádům.


```
XI. Lepší je předcházet než napravovat
Žáci páté třídy se zúčastnili sběru starého papíru a poté jela třída na exkurzi do
závodu, kde se starý papír zpracovává a recykluje.
V osmé třídě se žáci zdokonalovali v angličtině tak, že si v hodině přeložili text písně
od oblíbené hudební skupiny.
```
**Zpětná vazba a ocenění**
Někdy můžeme dětem **zprostředkovat možnost uvědomit si pozi­
tivní přirozené důsledky jejich činnosti** tak, že poskytneme zpětnou vazbu
k výsledku činnosti ještě slovy, případně připojíme ocenění. Komunikační do­
vednosti, které se k tomu dají použít, jsme popsali v VII. kapitole.
Popis pozitivních přirozených důsledků **pro dítě** (nejde o odměnu!):
_Obývák je vyluxovaný, máš (máme) teď čas projet se na kole._
Popis pozitivních přirozených důsledků **pro nás** (nejde o pochvalu!):
_Díky, moc mi pomohlo, žes to nádobí umyla, i když na tobě dnes nebyla
řada. Jsem dnes hodně utahaná, teď mohu rychle udělat večeři a jít si ještě
chvilku číst._

#### 3. Respektování přirozených potřeb

#### a od nich odvozených specifických vývojových potřeb

**Za nevhodným chováním se mohou skrývat neuspokojené potřeby**
V IX. kapitole jsme hovořili o přirozených lidských potřebách v pojetí
A. Maslowa a o tom, jaká jsou rizika jejich neuspokojování pro tělesný, dušev­
ní a sociální vývoj dětí. Znalost základních potřeb a pochopení principu hierar­
chie při jejich uspokojování je vynikající pomůckou, která umožňuje lépe poro­
zumět chování dětí, a tím předcházet nevhodným projevům. Neuspokojení
základních potřeb může souviset s nevhodným chováním trojím způsobem:

1. **Děti jsou napomínány, umravňovány, někdy i trestány za nor­
mální, přirozené projevy svých základních potřeb.** Třeba za to, že běhají
(potřeba pohybu), cákají vodu (projev potřeby zajímat se o věci a experimento­
vat s nimi) nebo se dožadují naší pozornosti a času (potřeba přijetí a sounáleži­
tosti, také uznání). Ve škole jsou trestány například za to, že se ve vyučování
domlouvají a napovídají si (potřeba komunikovat s druhými, zajímat se o ně
a pomáhat jim).
**2. Pokud jsou některé potřeby u dětí (a obdobně u dospělých)
výrazně, opakovaně nebo dlouhodobě nedostatečně uspokojovány,
mohou se začít prosazovat zesíleným způsobem.** Ve škole je to například
divočení o přestávkách jako projev neuspokojení fyziologické potřeby pohybu.
(Učitelé uvádějí, že pokud se děti mohou pohybovat i v průběhu hodiny, cho­
vají se o přestávkách klidněji.) Některé děti na sebe ve třídě upozorňují,
vykřikují, dělají „šaškárny", aby získaly zájem a pozornost. „Problémové" cho­
vání dětí může někdy souviset s neuspokojením jiné potřeby, než jak to vypadá


```
Respektovat a být respektován
```
```
na první pohled. Například dětské krádeže v naprosté většině případů nezna­
menají, že děti strádají hmotně, ale jsou výrazem neuspokojení potřeby přijetí
a uznání. Krádež je vlastně voláním o pomoc - všimněte si mě!
```
**3. Ještě vážnější jsou situace, kdy dítě naopak své potřeby na­
venek neprojevuje,** protože se už naučilo z nějakého důvodu je tlumit (dítě,
které je odmítáno svými vrstevníky, může nakonec vzdát pokusy o kontakt
a stáhnout se do ústraní). Anebo se obrací k náhradnímu uspokojení - může
to být například únik ke knihám (to ještě přináší určité zisky), do fantazie
a snění, ale také třeba k alkoholu a drogám. Právě proto, že se tyto děti
chovají celkem nenápadně, může uniknout naší pozornosti, že strádají.

**Proč to dělá?
Respektovat potřeby a umožnit jejich uspokojení v rámci urči­
tých mezí a za podmínek přijatelných pro obě strany** - to je mnohem
účinnější řešení než zákazy a omezování činností. Používání dovedností
a postupů, které nabízíme v této knize, pomáhá dětem učit se usměrňovat své
chování tak, aby dodržovaly společenské normy a současně mohly uspokojovat
své přirozené potřeby. Pokud rozpoznáme, že nesprávné chování dětí pramení
z nějaké neuspokojené potřeby, pomůže to najít řešení.

Nabízíme vám, abyste se pokusili podívat na následující dvě situace
z hlediska potřeb.
Které neuspokojené potřeby mohou stát za nevhodným chováním?
Jak by se dalo vyjít vstříc těmto potřebám a reagovat v duchu respek­
tujících komunikačních dovedností?

1. Pětiletá Maruška běhá v supermarketu mezi regály, je nebezpečí, že
něco shodí. Její maminka se nemůže dobře soustředit na nákup.
2. V hodině matematiky v 7. třídě učitel vyvolal k tabuli tři žáky. Mají
narýsovat, v jakém vztahu mohou být dvě přímky. Většina ostatních žáků se
baví a nedává pozor. Dva žáci si dodělávají úkol na další hodinu.

```
Uvedeme nejprve neefektivní reakce, které neberou ohled na potřeby dětí.
```
1. Reakce potlačující potřebu aktivity a pohybu (patří do fyziologických
potřeb) v první situaci by mohla vypadat třeba takto:
_Nesmíš tady běhat, ještě něco shodíš... Stůj už konečně!... Počkej, řeknu
to tátovi!... Jestli se okamžitě nechytneš vozíku, dostaneš na zadek!... Za trest ti
nekoupím nanuk!
2._ Reakce nerespektující potřebu aktivity a potřebu spolupráce a komuni­
kace (patří k potřebám sounáležitosti) v druhé situaci by mohla být například:
_Dávejte pozor! Vy už to asi všechno víte, když se tak vesele bavíte! Však
příští hodinu, až to bude v prověrce, se to ukáže! Horáku, Smékalová, co to tam
děláte? Úkoly na češtinu jste si měli udělat doma. Hned to dejte pryč!_


```
XI. Lepší je předcházet než napravovat
```
```
Efektivní reakce vycházející vstříc potřebám, které se v těchto situacích
hlásí o slovo, by mohly vypadat třeba takto:
```
1. situace: _Obchod není to pravé místo na běhání. Je tu plno věcí, které
by se mohly rozbít, a moc nerada bych je platila... Pomohlo by mi, kdybys
chodila a nosila do vozíčku věci, na kterých se domluvíme... Najdeš cukr nebo
přineseš sáček tady na ty dva tvarohy?_ (Přesměrování nevhodné aktivity dítěte
pozitivním směrem. Komunikační dovednosti: informace, já-výrok, volba.)
2. situace: _Budeme teď pracovat ve dvojicích. Úkolem pro každou dvojici je,
aby se domluvila a nakreslila, v jakém vztahu mohou být dvě přímky. Dáme si na
to 4 minuty._ (Umožnění aktivity, spolupráce a komunikace dětí při výuce. Komu­
nikační dovednost: informace. Více o tom v kapitole věnované škole.)

```
Větší citlivost vůči základním lidským potřebám pomáhá rozvíjet také
používání empatické reakce. Abychom mohli popsat, co druhý člověk asi
prožívá, musíme nejprve chvilku pozorovat a přemýšlet, co se s ním asi
děje. Právě ta chvilka pozorování a přemýšlení nám někdy pomůže vytušit, co
za určitým chováním vězí.
Matka večer k tříleté Janičce: Teď si vyčistíme zoubky a potom přečteme pohádku.
Janička: Já nechci.
Matka: Zbytky jídla se mohou zachytit mezi zoubky a ty se pak mohou kazit.
Janička mlčí.
Matka: Vyčistíš si je Perličkou nebo tady tou zelenou pastou, co si vezmu já?
Janička: Nechci si čistit zoubky.
Matka: Hm, ty asi máš nějaký důvod, proč si ty zoubky nechceš vyčistit...
```
```
Až empatická reakce pomohla matce odpoutat se ve svém myšleni od „splnění úkolu",
zbystřit zrak a všimnout si, že dcerka má na dásni drobnou bolestivou ranku. Ten večer si
Janička jen vypláchla pusu. V pozadí celého problému stála fyziologická potřeba vyhnout se
bolesti. Děti někdy nedokážou samy přímo vyjádřit, co potřebují a co by jim pomohlo.
```
```
V jiném příběhu maminka popisovala, jak dcerka náhle začala odmítat mléko. Když
nepomohla informace ani výběr, řekla si, že za tím asi něco bude, a nenutila ji. Druhý den
dostala dcera rýmu a kašel. Maminka si pak někde přečetla, že děti mohou instinktivně
odmítat mléko, když se o ně pokouší zánět horních cest dýchacích, protože mléko zahleňuje.
```
```
Znalost problematiky základních lidských potřeb a používání efektiv­
ních komunikačních dovedností a postupů pomáhá rozvíjet jeden velice
užitečný myšlenkový návyk. Místo toho, abychom v situaci, kdy se dítě
něčemu vzpírá nebo dělá to, co nemá, uvažovali: Jak ho k tomu donutit?
Jak mu v tom zabránit?, měli bychom si spíše klást otázku: Proč to dělá?
Co za tím vězí?
```

Respektovat a být respektován
**Máme stejné základní potřeby, uspokojujeme je však různě**
Respektovat druhé znamená také uznat, že i když mají stejné potřeby
jako my, mohou se lišit ve způsobu jejich uspokojování.
Od učitelek mateřských škol občas slýcháme otázku, jak přimět všech­
ny děti, aby po obědě vydržely na lehátkách a odpočívaly. Uváděly, že použily
informace _(Teď si půjdeme odpočinout... Tělíčko to potřebuje, aby načerpalo
sílu...)_ a výběr _(Budeš ležet a jenom poslouchat pohádku, nebo ležet a malovat
si?),_ některé děti však přesto vstávaly a odbíhaly nebo vyrušovaly. Jak to, že
efektivní komunikační dovednosti nezabírají na všechny děti? Pravděpodobně
zaberou u těch dětí, které potřebují odpočívat nebo spát. Stejně jako dospělí
se ale i děti liší v tom, kolik spánku potřebují a kdy. Chtít po někom, kdo
zrovna nepotřebuje spát, aby spal, je požadavek, který nelze splnit. Nepomo­
hou ani „správné" komunikační dovednosti - základní lidské potřeby jsou
silnější. Dokladem vstřícnosti k individuálním rozdílům v potřebě spánku je
například nabídka, že děti, které to potřebují, se mohou ráno po příchodu do
mateřské školy ještě chvilku dospat. Naopak děti, které nepotřebují spát odpo­
ledne, k tomu nejsou nuceny. Děti by proti své vůli neměly jen tak ležet a nic
nedělat - učí se nicnedělání a zvykají si na nudu!

**Specifické vývojové potřeby**
Od základních lidských potřeb můžeme odvodit množství **specifických
vývojových potřeb.** Tímto pojmem označujeme skutečnost, že děti projevují
v určitém období specifický zájem o zcela konkrétní činnost. V batolecím věku
mají například období, kdy jdou hračky stranou a nej zajímavější je nádobí
z kuchyňské linky. Co všechno se s ním dá dělat a co všechno se děti za těch
pár týdnů naučí! Podobně mají období, kdy si ze všeho nejraději hrají s hlínou
v květináčích, s lesklými předměty, fascinuje je voda, oheň, schodiště, mamin­
činy šátky nebo tatínkovy hodinky...
Mnoho dospělých přijímá projevy těchto specifických vývojových po­
třeb s porozuměním, protože si uvědomuje, že v těch chvílích probíhá to nej-
lepší a nej intenzivnější učení, jaké může být - **učení vycházející z velice
silné vnitřní motivace dítěte.**

```
Jejich přístup se dá vyjádřit slovy: Ano, můžeš to dělat, ale za
určitých podmínek. Jako by si rodiče, kteří v takových situacích pozoru­
jí své nebo cizí děti, sami pro sebe říkali: Jaký vývojový úkol dítě asi
zrovna plní? Co se chce naučit?
```
```
Jedna maminka vyprávěla, jak jí tento přístup zklidnil a dokonce zlepšil její vztah
k dítěti. Tam, kde předtím bouřily emoce (To je strašné, to dítě zase zlobí!), začala své dítě se
zájmem pozorovat. Začala žasnout nad jeho experimentováním, vytrvalostí v učení a nad jeho
pokroky.
```

```
XI. Lepší je předcházet než napravovat
```
Jak byste v duchu postupu „Ano, za určitých podmínek" reagovali na­
příklad v situaci, kdy Čtyřletá Jaruška cáká vodu z kuchyňského dřezu na
podlahu?

Možná reakce: _To cákání, to je zábava, viď. Je to moc zajímavé zkoušet,
co všechno se dá s vodou dělat. Ale kuchyň není zrovna to pravé místo. Voda
steče pod nábytek a tam se nedá vytřít. Taky bychom mohli uklouznout. Můžeme
naplnit vaničku a můžeš cákat na zahrádce, anebo můžeš trochu cákat ve vaně,
až se budeš večer koupat. Pak bychom spolu vytřeli koupelnu._ (Empatická
reakce, informace, výběr.)

**Aby dítě spíše mohlo než nesmělo**
V podobných situacích mnoho dětí místo nabídky, za jakých podmínek
by se v určité činnosti dalo pokračovat, slyší negativní reakci: _Tohle nesmíš!
Tohle nedělej! Běž si dělat něco jiného!_ (Případně ještě: _Já se z tebe zblázním.
Kdo má tohle dítě vychovávat!)_ Vede to k tomu, že děti začnou dělat zakazova­
né Činnosti tajně, což může ohrozit jejich bezpečnost a zdraví. V horším přípa­
dě je přestanou dělat úplně. Tím se však brzdí rozvoj celé řady dovedností
a může to nahrávat návyku „nicnedělání". Dospělí se pak diví, že děti „nic
nebaví".
Někdy musí samozřejmě zaznít kategorické „ne" - nemůžeme nechat
děti hrát si na silnici, lézt na suchý strom, provádět nebezpečné experimenty
s ohněm a podobně. Naše **„ne" by v takových situacích mělo být prováze­
no informacemi a možností volby jiné činnosti.** „Ne" by ale mělo být spíš
výjimkou. **Základní strategií je přemýšlet, jak umožnit dětem zajíma­
vou činnost, aby to bylo pro ně bezpečné a pro nás přijatelné.**
Při výchově vlastních dětí jsme udělali jednu významnou zkušenost.
Pokud většinu toho, co děti chtějí dělat, také **mohou** dělat (byť s určitým
omezením), celkem bez problémů přijímají i to, že jsou věci, které (zatím)
nesmějí dělat vůbec. Naopak **tam, kde se mnoho věcí nesmí, děti bojují za
každou maličkost.** Platí to jak v rodině, tak ve škole.

Mnoho zbytečných omezení zažívají děti proto, že se pohybují v pro­
středí, které je uzpůsobeno spíš pro dospělé než pro děti. **Pro děti je třeba
vytvořit vhodné fyzické prostředí.** U nejmenších dětí to znamená odstranit
z jejich dosahu nebezpečné předměty (nože, špendlíky, chemikálie, léky...),
používat bezpečnostní zátky v zásuvkách, zamezit přístup k oknu, z něhož
hrozí pád... A také nezařizovat byt drahými věcmi, které by děti mohly zničit,
nebo tyto věci dočasně umístit na bezpečná místa. Zřídit doma koutky, kde si
děti mohou malovat, modelovat, stříhat a lepit, a přitom nic nezničí.


Respektovat a být respektován

Velmi brzy můžeme začít uplatňovat dva přístupy, které i malým dě­
tem pomáhají bezpečně se pohybovat v běžném prostředí:

1. **Poskytovat důležité (nejlépe názorné) informace:** _Kamna pálí -_
a přiblížit ruku tak, aby to dítě cítilo; zajetý ježek na silnici jako ilustrace toho, co
se může stát dětem i dospělým, když se nechovají opatrně, a další informace.
**2. Nacvičovat s dětmi dovednosti zajišťující jejich bezpečnost:**
učit je používat nůž, pouštět teplou vodu tak, aby se neopařily, vylézt na
schody..., starší děti učit lézt na strom a zase slézat dolů, bezpečně rozdělávat
a hasit oheň atd.
Rodiče malých dětí někdy obhajují tresty. Většinou argumentují situa­
cemi, kdy je ohroženo zdraví nebo bezpečnost dětí. Rizika trestání jsou ale
značná bez ohledu na věk. Vyzkoušeli jsme, že když se naučíme používat
způsoby, o nichž byla řeč, lze se obejít bez trestů i u nejmenších dětí.

#### 4. Nácvik praktických dovedností, vytváření návyků

Čištění zubů, poděkování, oční kontakt při rozhovoru, úklid, rozhléd­
nutí při přecházení silnice a mnoho dalších věcí děláme v dospělosti zcela
automaticky, protože se to stalo **návykem.** Význam návyků spočívá v tom, že
mnoha Činnostem už nemusíme věnovat tolik pozornosti, přemýšlení a rozho­
dování, a získáváme čas na další věci, které naopak pozornost, přemýšlení
a rozhodování potřebují. Je dobré vědět o některých zákonitostech, kterými
se osvojování dovedností a návyků řídí, abychom pomohli dětem učit se jim co
nejúčinněji.

**Co se děje v mozku, když se vytváří návyk**
Z fyziologického hlediska jde o **pevně vytvořené spoje v našem
mozku. K** tomu je zapotřebí množství **správných opakování. Každé ne­
správné provedení prodlužuje dobu, než se návyk definitivně vytvoří.**
Je proto žádoucí, abychom v průběhu tohoto typu učení, které vede k zautoma­
tizování určitého chování, pokud možno **nepřipouštěli chyby.** Ty jsou nao­
pak vítanou a užitečnou součástí jiného druhu učení - logického učení, které
vede k porozumění problémům a souvislostem. Jeho podstatou je zvažování
alternativ, diskutování, experimentování. Při logickém učení může být právě
chyba oním „aha", které nás posune v učení dál.

**Zásady pro vytváření dovedností a návyků
Poskytovat informace.** Na předcházejících stránkách byla řeč o po­
třebě smysluplnosti. Pokud náš mozek uzná nějakou činnost za smysluplnou
a hodnou učení (dostane uspokojivou odpověď na otázku _K čemu je to dobré?
Proč se tím mám zabývat?),_ zajímá se o postup - chce znát odpověď na další


```
XI. Lepší je předcházet než napravovat
```
otázku: _Jak to udělat?_ Odpovědi na všechna možná „proč" a „jak" mohou
dětem nejrychleji zprostředkovat informace. Zdrojem informace nemusíme
být vždycky my sami, velmi účinným způsobem, jak si nějakou informaci
zapamatovat, je povzbudit děti, aby samy zkusily říct, proč je dobré dělat to či
ono tak a tak: _Co myslíš, proč je potřeba podívat se při přecházení silnice
nejprve doleva?_ V mateřské škole: _Děti, pojďme si říct, proč bychom si měli po
použití záchodu umývat ruce._ (Učitelka nechá mluvit nejprve děti, až potom
případně doplní vhodnou informaci.)
**Ukázka.** Ukázat, jak se něco dělá, je poměrně rychlá cesta k pochopení
„jak na to". Je to vlastně názorná informace. V životě jsme se tak naučili
mnoha věcem. U některých činností (zavazování bot, krájení nožem, kresle­
ní...) je třeba předvést činnost vedle dítěte, nikoliv před ním (zrcadlově).
V Montessori pedagogice probíhá nácvik některých činností tak, že se čin­
nost předvede nejprve zpomaleně a bez slovního doprovodu. Umožní to lepší
soustředění na její provádění.
**Podporující přítomnost dospělého.** Když si dítě osvojuje nějakou no­
vou dovednost, dospělí mu většinou řeknou instrukci a třeba ji i několikrát
zopakují. Pak, přesvědčeni, že to stačí, nechají dítě bez podpory a pomoci. Když
neuspěje, často reagují: _Jak to, že se ti to nepovedlo? Vždyť jsem ti to vysvětloval
aspoň pětkrát!_ **Přeceňujeme význam vysvětlování.** Zažili jste už někdy, že
vám někdo něco vysvětlil, vy jste měli pocit, že tomu rozumíte, přišli jste domů -
a zjistili, že jste bezradní? Nácvik se urychlí, když jsme přítomni při pokusech
dítěte zvládnout novou činnost a můžeme mu poskytovat okamžitou zpětnou
vazbu. Vysvětlení (nebo spíš popis toho, jak se co dělá) má význam hlavně
tehdy, když provází společné provádění činnosti. (Nalévání polévky: _Teď si při­
suneme talířek k hrnci. Naběračku nebudeme dávat úplně plnou. Tak. Zítra to
můžeš zkusit sám.)_ V další fázi nácviku je třeba být poblíž a jedním okem
pozorovat průběh, abychom případně mohli zkorigovat nesprávný postup (tak,
že poskytneme informace potřebné ke správnému provedení).
**Dostatečný čas.** Tak jako se přeceňuje význam vysvětlování, slovní
instrukce, tak se podceňuje čas, který je potřebný k tomu, aby dítě pochopilo
a poprvé správně provedlo činnost, a nakonec si vytvořilo dovednost a návyk.
Méně škody způsobíme, když fázi, kdy je potřebná podporující přítomnost
dospělého, přetáhneme, než když ji zkrátíme. Pokud dítě dává najevo, že už
přítomnost dospělého nepotřebuje, měli bychom se zajímat alespoň o výsledek
a dát zpětnou vazbu (třeba jen pokývnutím hlavou, že je vše v pořádku).
**Intenzivní první fáze - nácvik na „jeden zátah".** Vzpomínáte si,
jak jste se jako děti učili něco, co jste se opravdu chtěli naučit? Vnitřní
motivace byla velká - jezdit na kole, skákat z kamene na kámen, slepit model
letadla... Každý z nás asi zažil období, kdy se zabýval nějakou činností tak
dlouho, až ji zvládl. Podobný princip se uplatňuje ve Waldorfské pedagogice -
žáci se zabývají soustředěně nějakým tématem po dobu 6 týdnů. Je to mnohem


```
Respektovat a být respektován
```
efektivnější, než přeskakovat od činnosti k činnosti, jak je tomu v tradiční
výuce. Doporučujeme uplatňovat tento princip v první fázi nácviku nějaké
dovednosti, aby si dítě mohlo uvědomit svůj pokrok, který ho silně motivuje.
**„Nehonit moc zajíců najednou."** Novým dovednostem, při kterých
je důležitá přítomnost dospělého, učíme děti postupně. Dbáme, aby měly dost
příležitostí používat, co už zvládly, a učíme je dalším dovednostem krok za
krokem podle jejich možností a tak, aby zažívaly pocit úspěchu. Například:
_Dnes se naučíme narovnat polštář a přikrývku. Dělá se to takto._ (Dospělý
ukazuje.) _Zkusíš to už sám, nebo ti to mám ukázat ještě jednou?... Když se
polštář přidržuje jednou rukou za roh a druhou uhlazuje, jde to snáz. A totéž
se dělá s přikrývkou... Ano, tak je to správně._ Po dvou třech dnech můžeme
přidat prostěradlo.
**Předcházet chybám.** Pro vytváření spojů v mozku je důležité správ­
né opakování. Pokud máme dojem, že by dítě mohlo na něco zapomenout,
můžeme ho na to upozornit pomocí informace. Například: _Tamhle vidím paní
sousedku, za chvilku se s ní pozdravíme._ Anebo se ujistit, že dítě ví, co má
dělat, tak, že se ho zeptáme: _Jdeme teď ven a budeme přecházet přes rušnou
silnici. Víš, jak to uděláme?_ (A dítě třeba odpoví: _Rozhlídneme se vlevo
a vpravo a budu se tě držet za ruku.)_
**Okamžitá zpětná vazba - povzbuzení - ocenění.** K upevňování
návyků je nepostradatelná okamžitá zpětná vazba. Velmi často přichází zpět-
ná vazba bez našeho zásahu, ze situace samotné (dítě nalije sklenici šťávy až
po okraj a když ji chce přenést, rozlije ji). První úspěch se někdy dostaví
náhodně. Poskytnout zpětnou vazbu tak, že popíšeme úspěšný postup, je vlastně
převedení jednotlivých kroků postupu na vědomou úroveň, což nesmírně urych­
luje učení _(Nalil jsi šťávu kousek pod okraj skleničky, aby se nevylila, když jsi
ji přenášel)._ Zpětná vazba je nutnou součástí jakéhokoliv učení, a proto by jí
měla být hojnost. Vyhýbat bychom se naopak měli pochvalám _(Vidíš, jaký jsi
šikovný!)._ Pochvala neobsahuje informace potřebné pro zvládnutí nějaké čin­
nosti i v budoucnu a vede k tomu, že se děti učí dělat věci nikoliv proto, že
jsou důležité, ale proto, aby se zavděčily dospělému, který „udělí pochvalu".
Při nácviku dovedností má místo i povzbuzení formou empatie _(To
člověka docela štve, když se tak snaží, a ono to nedopadne, jak si přál...)._ Při
povzbuzování v průběhu učení bychom se měli vyvarovat zlehčování, ale nao­
pak uznat obtížnost učení _(Umět použít výpočet procent v různých situacích
není snadné. Co by ti pomohlo, aby ses v tom zdokonalila?)._
Zpětná vazba může být provázena oceněním - v případě nácviku něja­
ké dovednosti spíš formou popisu emocí dítěte _(Asi jsi docela spokojená, že si
umíš tak přehledně srovnat věci ve své skříňce.)_
**Být vzorem.** Snad jen pro pořádek a úplnost uvádíme, že marně
budeme učit děti něco, co sami neděláme. Sociální nápodoba je velmi mocné
učení. V jednom psychologickém výzkumu se uvádí, že matky, které samy


```
XI. Lepší je předcházet než napravovat
```
skákaly druhým do řeci, sice vyžadovaly od svých dětí, aby to nedělaly (rejstřík
jejich postupů byl velmi pestrý, od domlouvání, zákazů, slibů až po tresty), ale
nic nezabíralo - děti dělaly totéž, co viděly u svých matek.

**Udržování pořádku - věčný zdroj konfliktů**
Nejdřív se podívejme na úklid z hlediska jeho mentálních předpokladů.
Zkuste teď na chvilku přerušit čtení a odpovědět na otázku: Co všechno
potřebujeme umět, abychom byli schopni uklidit nepořádek? Co byste jmeno­
vali na prvních třech místech? Můžete si o tom popovídat se svými dětmi
nebo s partnerem a své odpovědi zapsat.
Napadla vás dovednost třídění - dávat věci stejného druhu k sobě? Nebo
dovednost určit postupnost - co nejdřív a co potom? Nebo dovednost vydržet
u jedné činnosti - neskákat neorganizovaně od jedné věci k druhé? Nebo něco
dalšího? Základem těchto dovedností jsou docela náročné myšlenkové procesy!
**Úklid může být (v závislosti na úrovni návyku) psychicky docela namáha­
vá činnost.** Zejména pro děti. Možná si vzpomenete, jak vytřít podlahu, umýt
nádobí, ale hlavně dávat rozmanité věci tam, kam patří, byly pro nás v dětství
dlouhé, předlouhé činnosti, zatímco jako dospělí je zvládáme rychle a s přehle­
dem. Nejenže jsme je v dětství dělali méně zručně než teď, ale i prožívání Času (ve
skutečnosti jen o málo delšího, než teď) bylo jiné.
Nejčastější důvody, proč dělá úklid dětem potíže:

- Podceňuje se jeho nácvik - po dětech se **příliš brzo** chce **samostatné**
    uklízení, aniž by bylo dostatečně zautomatizováno jako řada dovedností,
- V důsledku nedostatečných dovedností dětí se úklid stává **předmětem**
    **nepříjemných řečí, konfliktů a dokonce trestů,** a tím se zvyšuje
    nechuť se do něj pouštět.
- Uvádějí se **nepravé důvody** pro úklid (aby se udělala radost mamince
    nebo paní učitelce, proto, že to dospělí prostě vyžadují) a tím se snižu­
je jeho smysluplnost.
**- Úklid je pro dospělé důležitější než pro děti,** a tak může dojít až
    k puntičkářskému vyžadování pořádku na úkor jiných, důležitějších
    věcí jako je třeba udržování a rozvíjení vztahů.

**Co tedy s tím?
V předškolním věku se osvědčuje uklízet společně s dítětem
nebo s ním úklid aspoň začít,** a když vidíme, že to zvládá, nechat ho, aby
dokončilo úklid samo.
**Společnou činnost je dobré zpočátku komentovat - nejčastěji
používáme informace o postupu:** _Nejdřív sebereme všechno z podlahy, aby­
chom na to nešlápli a nerozbili to. Autíčka patří sem do krabice, kostky zase
sem do šuplíku. Pak je třeba ještě srovnat plyšáky na poličku a všechny pastelky
dát do hrnku. Nakonec utřeme stůl, aby byl čistý._


```
Respektovat a být respektován
```
**Využívat možnost výběru:** _Doděláš to už sám, nebo chceš, abychom to
ještě chvilku dělali spolu? Chceš nejdřív vyčistit boty nebo uložit oblečení do skříně?
Pustíme se do toho úklidu hned, nebo až po svačině?_
**Po dokončení práce si dát práci s pozitivním popisem** (namísto
tradiční pochvaly), který zprostředkuje dítěti měřítka, podle nichž se posuzuje
dobrá práce: _Teď jsou všechny věci na svém místě, na stole jsou jen pastelky,
protože si chceš kreslit, až budeme s úklidem hotovi. Je tady pořádek a čisto.
Asi máš z toho taky dobrý pocit._
**Porozumění smyslu úklidu a pořádku urychlíme tím, žc pouká­
žeme na jeho pozitivní přirozené důsledky.** Děti se tak postupně samy učí
vidět, že pořádek ve věcech může být k něčemu dobrý: _Je to docela fajn mít ve
věcech pořádek. Člověk pak nemusí všechno hledat a neztrácí tím čas... Když
jsme rychle zvládli ten úklid pokoje, máme teď čas zahrát si Šachy._
Pozor na často používanou větu: _No vidíš, že to jde, když chceš._ To je
vlastně kritika, kterou sdělujeme dítěti, že ho považujeme za nedbalé, nezod­
povědné.
**Vyvarovat se „nálepkování":** _Ty jsi ale nepořádník!_ Když se o někom
ví, že je nepořádný, ostatní s tím už počítají a vlastně od něj jiné chování ani
neočekávají (i když láteří). To zbavuje dítě motivace něco s tím dělat.

```
Mnoho dětí i dospělých se v úklidu zrovna nevyžívá. Můžeme však děti
naučit přijímat úklid a domácí práce jako nutnou součást života. Neučinit
z něj nepříjemnou povinnost provázenou křikem a negativními emocemi, nebo
dokonce trest. Při nedokonale provedeném úklidu pomáhá víc než kritika
prostý popis toho, co je v pořádku (to na prvním místě!), případně co není
v pořádku, a pravdivá informace o tom, proč je třeba některé věci dotáhnout:
Autíčka jsou v šuplíku a většina kostek v krabici. Tady pod stolem zůstaly ještě
nějaké kostky a pastelky. Je potřeba je uklidit, protože tam pak budeme ještě
luxovat.
```
```
Nevypěstovat k úklidu odpor
Podstatnou součástí našich postojů k něčemu jsou emoce. K čemu jsme
si vytvořili negativní postoj, k tomu můžeme cítit odpor, i když si začínáme
uvědomovat, že je to dobré a potřebné. To platí i pro úklid a udržování
pořádku. Když se k nim už v dětství nevytvoří negativní postoj, zůstávají
otevřené dveře k tomu, aby děti později vnitřně přijaly důvody (které třeba
zpočátku neviděly), proč mají pečovat o své i společné věci. Od účastníků
našich kurzů jsme vyslechli řadu příběhů o tom, jak jim až při studiu na
střední nebo vysoké škole nebo ještě později došlo, že mít pořádek ve věcech
je dobré, a jak se do toho promítaly jejich postoje k úklidu z dětství. Také se
lišíme v tom, jak rychle u koho dozrává estetické cítění, které se na udržování
pořádku rovněž podílí.
```

```
XI. Lepší je předcházet než napravovat
```
**Podílet se, ne jen „pomáhat"**
Maminky často v situacích udržování pořádku v domácnosti nešťastně
používají slova „pomoz/te mi". Je **rozdíl mezi pomocí a spoluprací.** Když
žádáme o pomoc, jako bychom tím sdělovali, že nezvládáme něco, co bychom
zvládat měli. Žádost o pomoc je žádost o laskavost, které se může nebo nemusí
vyhovět. Žádat druhé, aby se podíleli na udržování pořádku a chodu domácnosti,
je oprávněným požadavkem, nikoli žádostí o laskavost. Je to žádost o spolupráci,
kterou sdělujeme očekávání, že druzí přijmou svůj díl zodpovědnosti za společné
věci. Domácnost je společným prostorem všech, kdo tam bydlí. Už od předškolní­
ho věku by děti měly vědět, že je očekáván i jejich podU na provozu domácnosti.
S věkem bude objem a různorodost jejich činností stoupat. Lze to usnadnit vytvá­
řením dohod a pravidel, o nichž bude řeč ještě dále v této kapitole. Uvádíme
příklad, jak se dá postupovat třeba u mytí nádobí.
Maminka po večeři, kdy jsou přítomni všichni členové rodiny, uvede
situaci takto:
_Ráda bych s vámi řešila jednu věc. Každý den je aspoň dvakrát nádobí.
Jak se podělíme o jeho umývání a úklid? Ráda přijmu vaše návrhy. Promluvíme
si o tom hned nebo zítra po večeři?_
Zkuste pojmenovat dovednosti, které maminka použila. Jsou to do­
vednosti, které se budou hodit, kdykoliv budete chtít řešit nějaký problém
dohodou.
Je dobré začít vytvářet dohody a pravidla už s předškolními dětmi, aby
si na tento postup zvykly. U starších dětí se bez nich už neobejdeme. Jeden
typ dohody týkající se pořádku, který pomáhá zejména u starších dětí
a dospívajících, může znít takto: Všichni členové domácnosti se budou snažit
respektovat základní kritéria pořádku ve společných prostorách bytu. Úklid
a pořádek vlastních pokojů bude v režii jejich obyvatelů.

#### 5. Nácvik sociálních a komunikačních dovedností

#### pro zvládání a prevenci konfliktů

```
Nápodoba i záměrný nácvik
Rodiče, učitelé a vychovatelé, kteří začali při komunikaci s dětmi pou­
žívat popis, informace, výběr, empatii, já-výroky a další efektivní dovednosti,
po nějaké době zjišťují, že děti začaly tyto dovednosti používat také.
Starší sourozenec například říká mladšímu:
Ty sis vzal moje autíčka a nezeptal ses mě!
Chlapec použil vůči svému bratrovi popis, protože podobné věty slyšel
od svých rodičů. Je to rozhodně lepší začátek komunikace, než napadnout
bratra slovy (Pořád mi bereš moje věci! Nechci s tebou bydlet v pokoji!) nebo
fyzicky.
```

Respektovat a být respektován
Sociální nápodoba je velmi intenzivním učením. Její účinek můžeme
ještě zvýšit tím, že s dětmi budeme hovořit o způsobech výchovy a komunika­
ce, které používáme, a budeme je pojmenovávat.
Další možností, jak učit děti potřebným komunikačním dovednostem,
je **přímý nácvik.**

**Jak učit děti já-výrokům
Já-výrok** je dovednost, jejíž zvládnutí dětem hodně pomáhá domluvit
se a řešit případné konflikty. Ukážeme si, kdy a jak můžeme děti já-výrokům
učit.

1. **Především je možné využít skutečných konfliktních situací
mezi dětmi.**
Jedno dítě uhodí druhé, bere mu hračku, nadává mu, čmárá mu na
výkres... Často děti přijdou za dospělým a žalují _(On mě uhodil!)._ Dospělí na
to reagují běžně tak, že útočníka poučují _(To se nesmí!) a_ obviňují _(Jak to
můžeš dělat? Jak by bylo tobě, kdyby tě někdo uhodil!)._ Také dávají rady
druhému dítěti: _Tak si toho nevšímej! Tak si s ním nehraj!,_ v horším případě:
_Nenech si to líbit!,_ což si dítě nejspíš vyloží tak, že to má druhému oplatit.
Učíme-li dítě používat já-výrok, můžeme mu nabídnou tento postup:
_Asi tě to bolí. Možná by bylo dobré, kdyby i Martin věděl, že tě to bolí._
Dítěti se dostalo **empatické reakce,** jejíž součástí bylo - vedle vy­
slechnutí dítěte - pojmenování jeho pocitu. To mu pomáhá vytvářet si slovník,
který může použít, když chce samo vyjádřit své emoce. Totéž slovo - _bolí -_
může použít v já-výroku. Dostalo také **informaci, že může hovořit o svých
pocitech** a říct třeba: _Martine, mě to ale bolí._
**Pozor na pokyny a rady typu:** **_Běž a řekni Martinovi, jak se teď
cítíš._** Pro dítě, jemuž bylo ublíženo, může být někdy emočně velice těžké
vyhovět našemu pokynu a bezprostředně po konfliktu sdělit agresorovi, jak se
cítí. Tím, že poskytneme informaci, se dítě dozvídá, co by se dalo dělat, aniž
by bylo vystaveno tlaku. Může se samo rozhodnout, jestli informaci využije
teď nebo později, až se emočně zklidní, nebo v další podobné situaci. Je proto
dobré vyjádřit se v obecné rovině:
_Když nám někdo ublíží, můžeme mu říct, že nám to vadí, že to bolí._
Použít já-výrok může být i potom těžké, zvlášť pro malé děti. Můžeme
jim situaci ulehčit tím, že to řekneme jakoby za ně:
_Víš Martine, Saša ti chce říct, že ho to bolí._
Může předcházet **výběr:**
_Zkusíš to říct Martinovi hned, nebo až to nebude tolik bolet? (Sám, nebo
mu to řekneme spolu?)_


```
XI. Lepší je předcházet než napravovat
```
Pokud útočník pokračuje a reaguje například: _Jak tě to může bolet?
A mně to stejně nevadí!,_ nabídneme informaci, že **lze já-výrok zopakovat:**
_Můžeme to říci ještě jednou a potom odejít._
Dítě pak může říct agresorovi třeba: _Ale mně to opravdu vadí a chci
abys to věděl!_ A odchází. Tato strategie se dá použít pro komunikaci dětí mezi
sebou i pro komunikaci mezi dospělými a dětmi nebo mezi dospělými navzá­
jem. Vyhneme se tak situaci, kdy už nejde o věc samu, ale o boj „kdo s koho".

**2.** Využití **scének a dramatizací** je dalším způsobem, jak učit děti já-
výrokům nebo dalším sociálním a komunikačním dovednostem. Dá se dobře
použít v mateřské i základní škole, v družině i v rodině.
Nejprve dospělý pomocí dvou maňásků předvede běžnou situaci:
Evička říká Lence: _Ty jsi pitomá._ Lenka reaguje: _Ty jsi ještě pitomější!_
Situace se může s dětmi dále probrat: Jak se cítí Lenka a Evička, jak
jim je, co mají chuť udělat? Co se dá udělat jiného? Dospělý by pak měl sdělit,
že když nám někdo dělá nebo říká něco, co nám vadí, můžeme mu říct, že se
nám to nelíbí a že to nechceme.
Lenka může říct: _Mně se nelíbí, když mi někdo takhle říká._
Pokud Evička pokračuje: _Já si mohu říkat co chci!,_ Lenka to zopakuje:
_Ale mně to vadí a nechci, abys mi takhle říkala!_ a odchází pryč.
Starší děti můžeme učit doplnit já-výrok o **očekávání,** jak jinak by si
řešení situace představovaly:
Lenka: _Vadí mi, když mi tak říkáš. Můžeš mi říct, že se ti něco nelíbí, ale
ne takhle._
Evička: _Mrzelo mě, žes mi nechtěla půjčit ty pastelky._
V tomto postupu se učí použít já-výrok obě strany.

```
Jak učit děti parafrázování
Ruku v ruce s já-výroky se mohou děti učit také lepšímu porozumění
pro to, co prožívá druhý. Další dovednosti, kterou můžeme s dětmi nacvičo­
vat, říkáme parafrázování. Spočívá v tom, že jedno dítě zopakuje, co se
dovědělo od druhého. Dospělý má funkci prostředníka:
Otec: Honzíku, Jirka ti chce něco říct.
Jirka: No... Vadí mi, že ses mi posmíval, když jsem padal na lyžích.
Otec: Honzíku, mohl bys Jirkovi říct, co ses od něj právě dověděl?
Honza: Vadilo ti, že jsem se ti smál.
Otec: Možná to mělo nějaký důvod.
Honza: Jo, měl jsem na něho vztek, jak mě praštil tou koulí do oka!
Otec: Jirko, mohl bys Honzíkovi zopakovat, co právě řekl?
Jirka: Byl jsi na mě naštvaný kvůli té kouli.
Takový rozhovor může velmi usnadnit omluvu a přijetí omluvy, o nichž
bude řeč dále.
```

Respektovat a být respektován
**Já-výrokem to ale nekončí!**
Doporučujeme učit děti celou „triádu": **já-výrok - omluva - přijetí
omluvy.**
Nejprve mluvíme s dětmi o tom, co můžeme udělat, když druhým ublí­
žíme. Můžeme se omluvit. Co to znamená, omluvit se, proč se lidé omlouvají?
Co nám pomáhá, abychom se dokázali omluvit? Někdy vlastně nic jiného
nezbývá, když nemůžeme to, co jsme udělali, vzít zpět. Jak nám je, když se
pak alespoň omluvíme? Může se nám ulevit. Omluvit se neznamená jen vyslo­
vit určitá slova. Omluva představuje závazek, vyjadřuje úmysl a snahu takové
chování neopakovat. Omluva neznamená ponížit se, odprošovat.
Takový rozhovor s dětmi je nutný. Dospělí někdy nutí děti, aby se
omluvily, i když ony samy to tak necítí anebo nejsou schopny se omluvit,
protože jsou v negativních emocích. Často s nimi ani nikdo o smyslu omluvy
nehovořil. Pro děti to pak může být jeden z nesmyslných požadavků dospě­
lých, kterému je lépe vyhovět a moc se jím nezabývat. Děti se potom omlouva­
jí „jak na běžícím páse", a vzápětí vidíme, že opakují své nevhodné chování.
Mnozí dospělí si neuvědomují, že **pokyny typu** **_Běž a omluv se!_** **nahrávají
právě takovýmto formálním omluvám.** V jednom výzkumu se zjistilo, že
děti, které byly donuceny dospělými, aby se druhému dítěti omluvily, si s ním
ten den už nehrály. Naopak u těch, které věděly, co omluva znamená, upřím­
ně se omluvily a viděly, že jejich omluva byla přijata, probíhala další komuni­
kace jako obvykle, někdy i lépe. Každý může udělat chybu, když ji ale uznáme
a omluvíme se, mohou se naše vztahy zlepšit.
Různé způsoby omluvy mohou být součástí scének, o nichž jsme již
hovořili:
_Promiň, neuvědomil jsem si to. Omlouvám se. Nechtěl jsem se tě dotknout._
A také způsoby, jak dát najevo, že omluvu přijímáme:
_Tak jo, dobrý. V pořádku. Já to beru. Už o tom nemusíme mluvit._
Pak je vhodné změnit téma:
_Chceš kousek tatranky? A postavíme teď ten hrad, jo?_

```
I tato část je důležitá. Jestli někdo na upřímnou omluvu reaguje: A co
z toho mám, že se mi omlouváš?, dítě může získat dojem, že omlouvat se je
nepříjemné a zbytečné.
```
```
Dramatizace ve škole
Děti mohou samy navrhovat témata různých konfliktů. Ty větší je
mohou sepsat a třeba ve dvojicích nebo ve skupinkách zahrát, jak to dopadá
obvykle a jak by to mohlo vypadat, když se použije triáda já-výrok - omluva
```
**- přijetí omluvy.** Scénky by měly být krátké a nacvičovat by je měly **všechny
děti.** Mohou se rozdělit třeba do trojic: dvě děti, které předvádějí situaci,
a pozorovatel, který poskytne zpětnou vazbu. Snazší je zpočátku používat


```
XI. Lepší je předcházet než napravovat
```
```
maňásky nebo papírové loutky nalepené na špejli, nakonec by se ale děti měly
naučit mluvit za sebe. K tréninku triády bychom se měli vracet tak dlouho,
dokud tyto dovednosti „nepřejdou do krve".
Důležitou součástí scének je reflexe: Jaké jsou rozdíly v prožívání
a v dalším chování, používáme-li při řešení konfliktů běžné neefektivní postu­
py a používáme-li já-výroky a celou triádu?
```
**Ubývá žalování i agresivity**
Ze zkušeností učitelů, kteří absolvovali naše kurzy, vyplynulo, že ve
třídách, kde děti dovedou používat já-výrok, významně ubylo žalování. (Děti
ale musí mít jasno, jaký je rozdíl mezi žalováním a situací, kdy je třeba
dospělému sdělit závažnou informaci.) Ubývá také konfliktů a agresivity mezi
dětmi, protože se zlepšily jejich vztahy. **Učitelé, místo aby plnili nevděčnou
roli vyšetřovatele, soudce a vykonavatele trestu, vybízejí děti, aby
řešily konflikty mezi sebou neútočným a respektujícím způsobem:**
_Jenom vy dva víte, co se vlastně stalo. Zkuste si to vyříkat a dohodnout se tak,
aby to vyhovovalo oběma. Pak mi to můžete přijít říct._
Někdy stačí jen žádat zprávu, zda se děti dohodly. Pokud máme pocit,
že by jedno dítě mohlo situaci zneužít ve svůj prospěch, můžeme si nechat
vyprávět o tom, jak se děti dohodly.
Význam sociální nápodoby a modelování platí i pro omluvu. Těžko
můžeme po dětech chtít, aby se nám či sobě navzájem omlouvaly, když v situaci,
kdy by omluva byla na místě, od dospělých žádnou neuslyší.

#### 6. Vytváření dohod a pravidel

Mnoho zbytečných konfliktů doma i ve škole vzniká, když něco požadu­
jeme náhle, bez přípravy, nebo když to dospělý požaduje na základě své mo­
censké pozice a jeho požadavek je těžko předvídatelný. Není divu, že děti
protestují a snaží se uniknout _(Proč já, vždyť jsem dnes už nádobí utíral!)._
Radě takových nedorozumění a konfliktů se dá předejít vytvářením dohod
a pravidel. Zvláště v situacích, které se opakují.

```
Společné vytváření pravidel není totéž jako stanovení pravidel
```
```
Aby dohody a pravidla opravdu fungovaly, musí splňovat základní
předpoklad: jsou vytvářeny společně se všemi, kterých se to týká.
Stanovení pravidel jednou stranou pro druhou, byť by se zdála sebelepší,
je projevem mocenské pozice se všemi riziky, která to přináší.
```

Respektovat a být respektován

```
Základní strategií při vytváření dohod a pravidel je již dříve zmiňo­
vaný postup: popsat problém, který chceme řešit, a vyzvat ostatní
ke spoluúčasti na jeho řešení.
```
Otec třeba řekne: _Tapka potřebuje aspoň třikrát denně vyvenčit. Jak se
o to podělíme? Kdy kdo může? Zapíšeme si to, nebo si to budeme pamatovat?_
Zásadou je dohodnout se nakonec na **řešení přijatelném pro všech­
ny strany.** Protože se možnosti, potřeby a přání zúčastněných mění, **je občas
potřeba dohody a pravidla přezkoumat a upravit.**
Jedním z účinných postupů, jak dojít ke kvalitní dohodě, je metoda ře­
šení problému společně s dětmi v několika krocích s použitím brainstormingu.'
Je uváděna jako součást přístupu Thomase Gordona nazvaného „efektivnější
rodičovství" z šedesátých let. Popisují ho také Adéle Faberová a Elaine
Mazlishová v knize „Jak mluvit s dětmi, aby naslouchaly, jak naslouchat dě­
tem, aby mluvily". Jde již o složitější postup vyžadující určitou přípravu a čas.
Používáme ho k řešení závažnějších nebo opakujících se problémů.

**Řešení problému pomocí brainstormingu - „burzy nápadů"
Úvod:** Nastíníme problém a zeptáme se dítěte, kde a kdy bychom si
s ním o tom mohli pohovořit (teď, nebo se dohodneme na konkrétním čase).
Komunikační dovednosti, které můžeme použít: popis, výzva ke spoluúčasti,
možnost volby.
**První dva kroky** celého postupu ještě nejsou řešením problému, ale
důležitou **psychologickou přípravou** obou stran. Dáváme najevo, že se sna­
žíme pochopit druhou stranu a totéž očekáváme od ní.

1. **krok:** Popíšeme situaci **z hlediska dítěte,** hovoříme o tom, co asi
cítí a potřebuje (pojmenování pocitů), jaké jsou asi důvody jeho chování. Nechá­
me dítěti dost času, aby o svých pocitech hovořilo, dáváme najevo porozumění.

' Brainstorming - z anglického „bouření mozků". Burza nápadů, technika podnícení tvořivého
myšlení při řešení konkrétního problému; výsledkem jsou netradiční nápady a řešení.

Když například matka rozdělí dětem práci tak, že Maruška každou
sobotu uklidí koupelnu a Pavel v úterý a v pátek vyluxuje obývák, nejde
o žádnou dohodu nebo pravidlo, i kdyby to tak matka nazvala.
**Pravidla** jsou trvalejšího charakteru a týkají se celého společenství.
Například pravidlo, že dáme vědět, kdykoliv se zdržíme a opozdíme se. **Doho­
dy** jsou obvykle krátkodobější. Mohou se týkat všech členů společenství, čas­
těji však určité podskupiny nebo dvojice lidí. Matka se například dohodne se
synem, že syn příští tři dny zajistí nákup potravin, protože matka bude kvůli
měsíční uzávěrce přicházet z práce později.


```
XI. Lepší je předcházet než napravovat
```
```
Základními komunikačními dovednostmi pro tuto fázi jsou empatická
reakce a popis.
```
**2. krok:** Hovoříme o **svém pohledu** na situaci, o svých pocitech
a potřebách. Mluvíme jednoduše a upřímně. Tato část má být krátká. Komu­
nikační dovednosti: informace, já-výroky, sdělení očekávání.
**Třetí až pátý krok představuje vlastní řešení problému.
3. krok:** Navrhneme, že společně vymyslíme řešení vyhovující oběma
stranám. Použijeme metodu brainstormingu. Postup spočívá v tom, že dítě
i dospělý vymýšlejí nejrůznější (i velmi nepravděpodobné) způsoby řešení.
První návrh má říct dítě. **Dodržujeme dvě zásady:
Všechny návrhy se zapisují.
Žádný z nich se v této fázi nehodnotí jako dobrý nebo špatný,
nekomentuje se, ani nesmí být v této fázi zavržen.
4. krok:** Když už další nápady nepřicházejí, probereme výhody a nevý­
hody každého návrhu. Návrhy, které jsou pro jednu nebo druhou stranu nepři­
jatelné, se vyškrtnou. Pokud by byl některý návrh přijatelný za určitých pod­
mínek, můžeme si vyjasnit za jakých, a přijmeme ho.
**5. krok:** Přijatelné návrhy jsou základem pro dohodu o řešení problé­
mu. Společně s dítětem upřesníme podrobnosti, jak zajistit dodržování doho­
dy, případně jaké přirozené důsledky by přineslo její nedodržování.

```
Je důležité, aby dospělí nepoužívali tento postup jako prostředek
k prosazování své vůle. Pokud má být tato metoda úspěšná, nikdo ze zúčast­
něných by neměl mít pocit vítěze nebo poraženého.
```
```
Dohody o rozdělení prací a povinností
V knize „Sedm návyků vůdčích osobností" popisuje S. Covey, jak si
s celou rodinou udělali podrobný soupis všech prací, které je třeba dělat. Potom se
o jednotlivé úkoly (placení splátek za dům, krmení kojence, zalévání zahrady...)
hlásili jednotliví členové rodiny - kdo by si co vzal na starost. Sami jsme tento
nápad vyzkoušeli a uvádíme jej i na našich kurzech. Můžeme doporučit, aby
seznam byl co nejpodrobnější, aby zahrnoval třeba i takové položky, jako je sešla-
pávání plastových lahví, včasné placení pojistky a podobně. Jedním z přínosů
tohoto postupu je, že se děti dovídají, co všechno je třeba zajistit k plynulému
chodu života rodiny a o čem by se třeba jinak ani nedověděly.
Podobný seznam lze udělat i k nějaké konkrétní příležitosti - Vánoce,
Velikonoce, jarní úklid zahrady, příprava na dovolenou, malování, stěhování...
Řada prací se dá dělat ve spolupráci, díky níž lze předejít řadě problémů.
Dokládá to následující příběh.
Celá rodina se asi tři týdny před Vánocemi sešla, aby si udělala soupis, co všechno je
třeba před svátky udělat a zařídit a kdo si co vezme na starost. Na pečení vánočky se
přihlásila pětiletá dcerka. Rodiče ji nechtěli odbýt slovy Na to jsi přece malá, vždyť to neumíš!
```

```
Respektovat a být respektován
a upozornili na možnost spolupráce tak, že jí dali na výběr: Co z toho, co sis vybrala, zvládneš
úplně sama a co bys ráda dělala ještě s někým? Dcerka pak upekla vánočku s maminkou.
```
**„Vykonavatel" nebo „správce"?**
S. Covey ve své knize dále uvádí, že jsou dva způsoby, jak pověřit druhé
nějakým úkolem. První způsob se dá nazvat „vykonavatel", druhý „správce".
**U „vykonavatele" nejsou dohody třeba. Zadavatel úkolu si po­
nechává veškerou kontrolu nad situací. Na to, co by k tomu mohla
říct druhá strana, se neohlíží.** K tomuto způsobu se lidé uchylují, když
mají jen malou důvěru, že druhý udělá věc dobře. Pokud si to raději neudělají
sami, „úkolují" druhé konkrétními, spíše jednoduššími pracemi. Používá se
hlavně rozkazovací způsob: od celkem vlídného pokynu _(Hele, opláchni těch
pár hrnků!)_ až po rozkazy s příslušným ostrým tónem _(Okamžitě seber ty věci
z podlahy!!!)._
**Pověření typu „vykonavatel" s sebou nese četná rizika.** Dotyčný
může práci odbýt, protože necítí zodpovědnost - tu má přece zadavatel, který
se ho na nic neptal. Případně, pokud zadavatel není na dohled a není tedy
„kontrola", neudělá práci vůbec. Pro mešká vá se tak příležitost rozvíjet řadu
dovedností potřebných pro život - plánovat, řídit sám sebe, přemýšlet o co
nejlepší organizaci práce... Rozhodující je „zadavatel" - autorita, vůči níž se
můžeme bouřit anebo poslušně plnit její pokyny.
**Pověření typu „správce" dohody vyžaduje.** Je třeba si společně
vyjasnit, jak má vypadat výsledek. Úkol „vynést každý den koš na odpadky" je
pověření typu „vykonavatel". „Správce koše" má na starosti, aby koš nebyl
přeplněný a nepáchl. Jak často se bude koš vynášet, aby se splnila tato kritéria,
nebo jak často bude třeba jej vymýt, záleží na něm. „Správce koše" dokonce
nemusí tuto práci dělat vždy sám, může udělat další dohody s dalšími členy
rodiny (například si na pár dnů vyměnit vynášení koše za zametení předsíně)
nebo může občas požádat někoho o laskavost, aby koš vynesl - **je na něm,
jak si to zařídí.**
Dohody a pověření typu „správce" snižují počet debat na téma „proč
právě já" a „proč právě teď" a provoz i komunikace jdou hladčeji. Za touto
praktickou rovinou je však rovina mnohem hlubší a podstatnější - je to vedení
k samostatnosti a zejména k zodpovědnosti.
O vytváření pravidel společně s dětmi ve škole budeme hovořit ještě
v následující kapitole.

```
rivah
```
```
Jsou
jí, loudí pochva
nost dospělých; 1
šování při hodia
py sekundární
neupevňovalo a i
```
```
Podstatné
projevům, a n
```
```
Základní
ských potřeb -
```
##### a potřeby uznáa

```
a uznání od drul
Běžnou n
kdy příkazy a vyl
proč se toto ch
dítě „dá pokoj'
stranu, kde prav<
ní pozornosti. Oj
sobem, jak získal
Jiný příst
pozornost. Jde i
třídě jít kolem dí
věty napsané. Do
počet drobných
jsou zejména po
privilegií.)
Ruku v
v rodině, aby
dětí a nebyly to.
```
```
Pro
či další vzdělává
diskuse s dítět
„nicnedělám"
nosti. Neupírc
```

```
XI. Lepší je předcházet než napravovat
```
#### 7. Cílená pozitivní pozornost

Jsou děti, které na sebe připoutávají pozornost - předvádějí se, šašku­
jí, loudí pochvalu, žalují. Čím víc dětí je kolem, tím víc se snaží získat pozor­
nost dospělých; toto chování se tak vyskytuje hlavně ve škole (například vyru­
šování při hodině). Strategie, kterou zde popíšeme, patří spíše již mezi postu­
py **sekundární prevence,** tedy prevence toho, aby se nevhodné chování
neupevňovalo a nerozrůstalo.

```
Podstatné je věnovat co možná nejméně pozornosti nevhodným
projevům, a naopak si všímat dítěte v situacích, kdy se chová správně.
```
Základní příčinou tohoto chování je neuspokojení dvou základních lid­
ských potřeb - potřeby sounáležitosti (někam patřit a být tam přijímán)
a potřeby uznání (prožívat pocit vlastní ceny a důležitosti a získat respekt
a uznání od druhých).
Běžnou reakcí dospělých bývá napomínání, vyčítání, domlouvání, ně­
kdy příkazy a vyhrožování, ale i vyhovění _(No ano, máš to hezké.)._ **Důvodem,
proč se toto chování** i **přesto opakuje nebo ještě rozrůstá je, že když
dítě „dá pokoj", nevšímáme si ho.** Často raději ani nepohlédneme v tu
stranu, kde právě je, jen aby náš pohled nevyprovokoval další dávku upoutává­
ní pozornosti. Opakovaná zkušenost dítěti potvrzuje, že jediným možným způ­
sobem, jak získat pozornost, je „zviditelňovat se" nevhodnými aktivitami.
Jiný přístup znamená poskytnout takovým dětem **cílenou pozitivní
pozornost.** Jde o to, naplánovat si zejména poskytování **zpětné vazby** - ve
třídě jít kolem dítěte a tiše, jen pro něj, říct třeba: _Vidím, že už máš první dvě
věty napsané._ Doma ho přibírat ke společné činnosti. Je to především **větší
počet drobných všimnutí, než něco „velkého", ale ojedinělého.** (Rizikové
jsou zejména pochvaly, hlavně před ostatními dětmi, a udělování různých
privilegií.)
Ruku v ruce s tím by měla jít práce na rozvíjení vztahů ve třídě nebo
v rodině, aby děti zakoušely pozitivní zpětnou vazbu a uznání od ostatních
dětí a nebyly tolik závislé na pozornosti dospělých.

#### 8. Činnosti pro volný čas dětí

Pro rozvoj dítěte jsou přínosem různé organizované zájmové činnosti
či další vzdělávání mimo školu. Výběr těchto aktivit by měl být předmětem
diskuse s dítětem. Pamatujme ale také na to, že každý z nás potřebuje občas
„nicnedělání" nebo **prostor pro neorganizované nebo neplánované čin­
nosti.** Neupírejme ho ani dětem.


```
Respektovat a být respektován
```
Prastará výchovná zkušenost říká, že zaměstnané dítě nezlobí. Osvěd­
čuje se mít v zásobě různé náměty na zaměstnání dětí a předestřít je jako
nabídku, z níž si mohou vybrat. Když samy navrhnou další činnost, která je
přijatelná, samozřejmě souhlasíme.
Jako prevence „horkých chvilek" na veřejnosti, kdy je dítě vlivem okol­
ností (čekání u lékaře, cesta vlakem či autobusem...) velmi omezené ve své
aktivitě a může se začít chovat nevhodně, mohou sloužit různé hry. Například
vymýšlení slov na poslední slabiku nebo písmeno předešlého, co nejvíc zvířat,
věcí, květin od určitého písmenka, vymýšlení rýmů... Existují publikace, které
jsou zásobárnou takových her, jako třeba kniha „Krátké hry pro dlouhé chví­
le" od N. Gardinové a další.


```
XII. Škola má větší možnosti, než nabízí její tradiční podoba
```
## XII. Škola má větší možnosti, než nabízí

## její tradiční podoba

Někteří lidé připouštějí, že respektující, partnerský nebo demokratický
přístup k dětem je možný v rodině, ale již ne ve větší skupině dětí. Souvisí to
s obavou, že když bude mít dvacet pět dětí ve třídě větší volnost, nebude možné
zajistit pořádek a vznikne chaos. Od doby, kdy vzdělávání dostalo kolektivní
podobu a vznikla škola, používala tato instituce pro udržení kázně zejména repre­
si. Ta je dodnes významnou součástí školy. **Avšak pouhé odstranění hrozeb,
trestů, slibů, odměn a pochval ze školního prostředí, aniž by se nahradily
něčím jiným, musí nutně skončit výchovnou katastrofou.**

To „jiné" tvoří **stálá péče o sociální klima a dobré vztahy mezi
dětmi, spolupráce dětí při výuce a jejich spoluúčast na dění ve škole.
A také udržení a rozvíjení vnitřní motivace dětí k učení a práci.** Mno­
ho lidí má představu, že to nejde, protože naučit děti řadu znalostí i dovednos­
tí spotřebuje ve vyučování veškerý čas, takže cokoliv dalšího by muselo jít na
úkor výuky předmětů. Zkušenosti ze škol v zahraničí i u nás však ukazují, že
to možné je. Jejich výsledky hovoří ve prospěch tohoto přístupu.


```
Respektovat a být respektován
```
#### 1. Na návštěvě ve škole

Zkusíme teď popsat, jak by to mohlo vypadat ve třídě školy, která
využila posledních patnáct let po změně režimu k takové změně výuky, která
je v souladu s tím, o čem píšeme v této knize. Panuje v ní bezpečné klima,
děti a dospělí se chovají s respektem ke všem, kdo tvoří školní společenství.
Děti jsou přibírány ke spoluúčasti na řešení věcí, které se jich týkají. Výsledky
školy jsou dobré, děti neodcházejí na víceletá gymnázia, protože chodí do této
školy rády. Jejich rodiče vidí, že děti mají hodně poznatků a že je také dove­
dou používat. Po skončení deváté třídy se téměř všechny dostanou na střední
školy, na které se hlásí.
Naše fiktivní návštěva bude třeba v 6. třídě. Lavice jsou zde uspořáda­
né jako stolky - vždy dvě k sobě a kolem dokola židle. Třída působí útulně. Je
zde vkusná výzdoba, většinou z prací dětí. Na stěnách můžeme vidět plakáty,
připomínající fotkami, kresbami i zápisy týdenní pobyt, který děti podnikly
na začátku roku, aby se lépe poznaly a sžily. Na dveřích je zevnitř připevněný
velký balicí papír a na něm je napsáno několik pravidel. Vzadu je koberec, na
kterém zrovna sedí děti v kruhu spolu s paní učitelkou.
Je pondělí, první hodina. Paní učitelka se s dětmi navzájem zdraví.
_Máme svůj pravidelný komunitní kruh, takže při pondělku si položíme
otázku, co chceme ostatním sdělit o našem víkendu, co jsme prožili, dělali, o čem
přemýšleli.._
Podává malý kamínek žákovi vedle sebe, ten začíná vyprávět, ostatní
poslouchají. Kamínek putuje po kruhu dál. Někdo ho jen předá, nechce nic
říct, někdo vypráví stručně, někdo víc. Celé to trvá tak pět - sedm minut.
Když paní učitelka opět dostane kamínek, nabízí další otázku: _Jak nám je,
když přijdeme někam, kde to neznáme?_ Děti si opět předávají kamínek
a vyjadřují se k tématu. To není zvoleno náhodně, paní učitelka ví, že za
týden přijde do třídy nový žák.
Poté se děti rozcházejí ke stolkům. Paní učitelka rozdává do skupin
lístečky s úkoly a připomíná dětem, aby si rozdělily role - kdo bude dělat
mluvčího, kdo bude časoměřič, kdo se bude snažit, aby se všichni zapojili
a neodbíhali od zadaného úkolu. Dává čas dvacet minut. Děti se dávají do
práce, ve třídě je pracovní ruch. Učitelka přechází od jedné skupiny ke druhé
a sleduje průběh práce skupiny i projevy jednotlivých dětí. Všímá si, že v jedné
skupině mluví jen dvě děti, další dvě se skoro nedostanou ke slovu. Nezasahu­
je však. Po uplynutí doby mluvčí referují, k čemu jejich skupina došla, porov­
návají se odlišnosti v řešení. Každá skupina má obhajovat své výsledky. Poté
děti společně formulují dvě nejdůležitější věci, které se naučily.
_Teď se ještě podíváme na to, jak se nám dařilo spolupracovat. Každý
sám za sebe ve své skupině bude mluvit stručně o tom, nakolik se zapojil do
společného úkolu, čím přispěl._ Děti se zaujetím mluví, ve skupinkách je živo.


```
XII. Škola má větší možnosti, než nabízí její tradiční podoba
```
```
Paní učitelka pokračuje: Teď mají skupinky za úkol dohodnout se, jak si
myslí, že splnily úkol, a co by příště udělaly jinak a lépe. Po skončení debaty
mluvčí skupinek seznámí celou třídu s tím, jak se práce dařila a zda byli
všichni aktivní. Vyjde najevo i problém skupinky, kde byly aktivní pouze dvě
děti. Ukázalo se, že ten, kdo měl dbát na stejnoměrné zapojení všech, neuměl
říct například: Už jsme slyšeli Jirku a Ivanku, teď by měli k tomu ještě něco říct
Robert a Lenka. Děti také navrhnou, jak by tento problém řešily příště.
```
```
Málokdo z nás asi zažil ve škole něco podobného. Z nedostatku těchto
zkušeností vzniká řada nedorozumění. Chtěli bychom objasnit podstatu a smysl
toho, co paní učitelka v našem příkladu dělala.
```
#### 2. Péče o sociální klima a vztahy

**Základní podmínkou učení je pocit bezpečí**
V předcházejících kapitolách jsme se nejednou odvolávali na fungování
našeho mozku, zejména abychom porozuměli, proč jsou neefektivní komuni­
kační styly opravdu neefektivní. Uváděli jsme, že prvním kritériem našeho
mozku, podle něhož vyhodnocuje podněty z okolí, je, zda nás něco ohrožuje
nebo neohrožuje. Pro učení platí totéž - aby mohlo být efektivní, potřebujeme
se cítit bezpečně. V **situaci ohrožení nastupuje stresová reakce a naše
pozornost a energie se automaticky upínají ke zdroji skutečného nebo
domnělého ohrožení, nikoli k úsilí porozumět a osvojit si nové.** Aby
nedošlo k nedorozumění - hovoříme o **situacích, kdy se něčemu teprve
učíme,** ne o situaci, kdy ze sebe máme vydat, co jsme se už naučili. Tam
někdy stres (pokud není příliš velký a pokud není záměrně způsoben druhými
lidmi) může naopak podnítit lepší výkon.
V tradiční škole je mnoho ohrožujících prvků. Na seminářích pro učite­
le si sestavujeme seznamy toho, co všechno může děti ve škole ohrožovat.
Pravidelně tam bývají položky jako: projevy agresivity spolužáků (šikana)
i učitelů (ironie, výsměch, ponižování), časový stres, nejasná pravidla, nedo­
statek informací, obtížná orientace v budově (malé děti), nucení do jídla ve
školní jídelně, veřejné srovnávání, dávání za vzor, nejasná kritéria hodnocení
ze strany učitele, škatulkování, nálepky, tresty, zkoušení, známkování, vysvěd­
čení, soutěživé prostředí, vyČleněnost, vyřazení z kolektivu... Seznamy měly
až 65 položek. Zejména šikana je v posledních letech ve školách reálnou hroz­
bou; uvádí se, že na základní škole každé druhé až třetí dítě buď zažilo šikanu,
nebo samo šikanovalo.


Respektovat a být respektován

**Dobré vztahy jsou významnou součástí bezpečného prostředí**
Kde jsou napjaté či dokonce nepřátelské vztahy, sotva se můžeme cítit
bezpečně. Nelze spoléhat na to, že se vztahy mezi dětmi ve třídě vyvinou samy
od sebe dobře. To by mohlo pravděpodobně nastat, pokud by byly všechny děti
vedeny z domova způsobem popsaným v této knize. Dobré vztahy jsou založe­
ny na důvěře a soudržnosti.
**Důvěra** se vytváří tam, kde máme možnost poznávat jeden druhého
a něco se o něm dozvídat. **Informace budují důvěru.** Toho se dá dosáhnout,
když učitel pravidelně zařazuje do vyučování aktivity, které dětem umožní
navzájem se poznávat. Rada z nich se dá propojit s výukou. Druhou fází budo­
vání vztahů mezi dětmi ve třídě je **vytváření pocitu pospolitosti, soudrž­
nosti.** Jestliže **pro první fázi vytváření důvěry jsou potřebné informace,
v této fázi je to hledání toho, co mají všichni společného.** Velký význam
mají především společné zážitky. Školy, které si uvědomily zásadní význam
vytváření bezpečného klimatu, pořádají na začátku školního roku několikadenní
pobyty celé třídy mimo školu právě s **cuem** společného poznávání a společných
zážitků.
Ke specifickým nástrojům budování dobrých vztahů mezi dětmi patří
používání metody komunitního kruhu a vytváření pravidel společně s dětmi.

**Komun itní kruh**
Práce v kruhu je při výuce využívána stále Častěji. Ne každý kruh je
ovšem komunitním kruhem, jak byl popsán výše. Název komunitní kruh je **od
slova komunita, tedy společenství.**
Kromě **vytváření soudržnosti třídy** komunitní kruh také významně
přispívá k **osobnostnímu rozvoji dětí.** Děti se v něm učí řadě sociálních
a komunikačních dovedností, především **naslouchání, formulaci vlastního
názoru,** ale **i respektu k názoru druhých, vystupování před ostatními,
trpělivosti...**
Komunitní kruh se liší od jiných forem práce v kruhu především svý­
mi **čtyřmi pravidly:**

**1. Právo mluvit**
    Právo mluvit symbolizuje nějaký drobný předmět (kaštan, kamínek,
    mušlička...), který koluje po kruhu poté, co dospělý položí otázku. Mlu­
ví jen ten, kdo ho má, ostatní naslouchají. To platí pro všechny, včetně
dospělého. Děti se tak učí závaznosti pravidel pro všechny stejně.
**2. Právo zdržet se**
    Kdo nechce, nemusí hovořit a může předat kolující předmět dál. Jaké­
    koliv přesvědčování je nepřípustné. **I** kdyby nějaké dítě nepromluvilo
v komunitním kruhu třeba celý rok, nelze ho k tomu vybízet. Toto
pravidlo významně přispívá k pocitu bezpečí (nemusím mluvit, když


```
XII. Škola má větší možnosti, než nabízí její tradiční podoba
```
```
nechci). Současně učí děti odolávat nátlaku skupiny (nemusím dělat to,
co ostatní).
```
**3. Vzájemná úcta, respekt**
    Toto pravidlo znamená, že bez hodnocení stavíme názor vedle názoru,
       nevysmíváme se, nekritizujeme, ani nezpochybňujeme, co kdo řekl.
       I toto pravidlo je významné pro pocit bezpečí - komunitní kruh se tak
       stává bezpečným teritoriem, kde se děti učí důvěřovat.
**4. Diskrétnost**
    To, co bylo řečeno v komunitním kruhu, se nevynáší ven. Pokud by
    o tom děti chtěly mluvit třeba doma, tak zásadně bez uvedení jmen:
    _Dnes jsme v komunitním kruhu mluvili o,.., jedna holka říkala, že...,_
    _jeden kluk zase říkal, že..._

Aby komunitní kruh plnil dobře svou funkci, je velmi důležité věnovat
pozornost přípravě a formulaci otázek. **Základním pravidlem pro kladení
otázek je formulovat je na obecné úrovni, ve 3. osobě jednotného
nebo množného čísla nebo v 1. osobě množného čísla.** Otázky se mohou
týkat událostí a zážitků, uvědomování si, co tak obvykle cítíme v určitých
situacích a co v nich můžeme dělat. Dále se může hovořit o chování a posto­
jích lidí, o motivech určitého chování. Například: Jak je nám, když nás někdo
ponižuje? Jaké to je, když si neříkáme křestními jmény, ale příjmením nebo
přezdívkou, o kterou nestojíme? Co můžeme dělat, když se s někým pohádá­
me a chceme se zase udobřit? Jak se chová člověk, který nám naslouchá? Co
znamená slovo respekt? Proč lidé někdy používají sprostá slova?...*
Komunitní kruh by se měl zařazovat pravidelně, to je alespoň jednou
nebo dvakrát týdně (v mateřské škole se dělává i každý den). **Zásadně by se
neměl používat na přímé řešení konfliktů! Odporuje to jeho základní­
mu poslání vytvářet pocit bezpečí, sounáležitosti a důvěry.** Pokud se ve
třídě vyskytne konflikt, je třeba řešit ho přímo s těmi, kterých se to týká,
anebo v případě, že se problém týká více dětí, **nepřímo na obecné úrovni**
ve skupinách.
Žádné dítě by nemělo zažít v komunitním kruhu odmítnutí a pocit, že
je druhými „souzeno". Děti by do něj pak už nechodily s takovou důvěrou,
a tím bychom se připravili o možnost využít řadu pozitiv, která tato metoda
přináší.

```
Dalšími metodami práce v kruhu může být diskusní kruh nebo učební
kruh. V těchto případech již ale nejde o komunitní kruh, nekoluje žádný
```
```
Inspiraci k otázkám do komunitního kruhu lze najít například v knize Z. Šimanovského
a A. Tiché „Lidové písničky a hry s nimi". Nabízené náměty je však třeba přeformulovat tak,
aby se otázky neobracely přímo na děti (ty, vy), ale aby byly položeny v první nebo třetí osobě
množného čísla.
```

```
Respektovat a být respektován
```
```
předmět a učitel má většinou aktivnější roli než v komunitním kruhu (napří­
klad moderuje diskusi).
```
**Vytváření pravidel společně s dětmi**
Pravidla prostupují celý náš život - představují základní mechanismus,
jak žít ve skupině, představují bezpečí, řád, stabilitu, umožňují předvídat dění
kolem nás. Jejich nedodržování nás zlobí a komplikuje život i vztahy. Základním
předpokladem toho, že členové společenství převezmou zodpovědnost za do­
držování pravidel, je jejich vytváření **společně s těmi, kterých se týkají.**
V naší ukázce jsme popisovali, že na dveřích třídy jsou zevnitř připev­
něna výrazně napsaná pravidla soužití. Není jich moc. Může tam být napří­
klad napsáno:

```
Budeme se snažit:
```
```
naslouchat si
chovat se k sobě kamarádsky a ohleduplně
řešit problémy v klidu
```
Kolem každého pravidla je nalepeno hodně lístečků, které blíže vyme­
zují, co to vlastně znamená (necháme druhého domluvit, díváme se do očí,
když spolu mluvíme, nestrkáme se, nepředbíháme se v jídelně, říkáme prosím
a děkuji, omluvíme se, když uděláme něco nesprávně...). Vytváření pravidel
začalo totiž nejdřív tím, že děti sepsaly velké množství **co nejkonkrétnějších**
odpovědí na otázku: **Jak bychom se k sobě měli v naší třídě chovat, aby
se nám tu dobře žilo a pracovalo?** Teprve potom děti s pomocí paní
učitelky dospěly ke svým třem pravidlům. Ta jsou formulována pozitivně,
vyjadřují žádoucí chování, nikoliv zákazy.
Neznamená to, že by učitel nemohl dětem představit pravidla už
známá a osvědčená, o nichž je přesvědčen, že přispějí ke kvalitním vztahům
a soužití ve třídě. V tom případě je ale nutné o nich diskutovat, dosáhnout
jejich porozumění různými zážitkovými metodami (nikoliv výkladem a vy­
světlováním!) a používat další postupy vedoucí k jejich zvnitřnění. Je to tedy
cesta přes smysluplnost. Jeden velmi dobrý soubor základních pravidel sou­
žití najdeme v knize S. Kovalikové „Integrovaná tematická výuka". Je jich
pět: **aktivní naslouchání, vzájemná úcta, důvěryhodnost, pravdivost
a osobní optimum** (ve smyslu dát činnosti či chování to nejlepší, čeho jsme
za daných podmínek schopni).
Když si na seminářích ozřejmujeme zásady tvorby pravidel společně
s dětmi, často zaznívá domněnka, že současně s pravidly by měly být stano­
veny i sankce za jejich porušování. Je v zájmu všech, **aby nikdo z dětí ve
třídě neměl pocity selhávání.** Základní strategií při porušování pravidel je


```
XII. Škola má větší možnosti, než nabízí její tradiční podoba
```
ta, kterou jsme popsali v kapitole o alternativách k trestání: _Děti, dohodli jsme
se na těchto pravidlech. Jirko, pravidlo Číslo čtyři._ (Informace.) _Zdá se, že ve třídě
nějak vázne naslouchání. Co s tím uděláme?_ (Spoluúčast dětí při řešení problé­
mu.) Ke slovu by se však měly dostat také postupy z kapitoly o oceňování -
všímat si dodržování pravidel a oceňovat je: _Myslím, že se nám dnes opravdu
dařilo řídit se pravidlem spolupráce._ **Připomínání pravidel a oceňování
jejich dodržování je záležitostí všech, nejen učitele.**

**Rozvoj sociálních a komunikačních dovedností**
Dobré soužití ve třídě, stejně tak jako přibírání dětí ke spoluúčasti
a kooperativní výuka, se neobejdou bez sociálních dovedností. Některé z nich
je třeba rozvíjet přednostně. Dovednost, která by měla být na prvním místě, je
**naslouchání** (výstižněji aktivní naslouchání). Děti si navzájem neumějí moc
naslouchat, ze začátku to bývá velkým problémem i v komunitním kruhu.
Nácvik začíná vyvozením pojmu (co to je, podle čeho zjistíme, že nám
někdo naslouchá či nenaslouchá, jak se přitom cítíme). Pokračuje přes uvědo­
mění významu (proč stojí za to naslouchat, co se v naší třídě změní, když si
budeme umět naslouchat), různé hry a aktivity, které naslouchání procvičují,
až po neustálou zpětnou vazbu _(Teď jsem viděla, že jsi Evě naslouchala.)._
V kapitole o rizicích pochval a odměn jsme popsali jako užitečnou komu­
nikační dovednost souhrnné pojmenování chování. To je velmi dobře použitelné
ve třídě v situacích, kdy si s dětmi vyjasníme nějakou dovednost a snažíme se ji
vědomě učit (třeba vytrvalost, ohleduplnost, spolupráce a další).

```
Při začátcích kooperativní výuky je možné společně s žáky vypracovat
kartotéky vhodných výroků, kterými budou přijímat nebo odmítat návrhy,
pobízet k pokračování v práci, ztišovat příliš hlučnou diskusi, navracet zpět
k úkolu, když se řeč stočí jinam, dělit se o jednotlivé části úkolu atd.
Velmi prospěšné je využití metod dramatické výchovy. I učitelé,
kteří nemají hlubší znalosti těchto metod, mohou při rozvoji sociálních doved­
ností dětí úspěšně zařazovat miniscénky. V nich se mohou přehrávat nejen
různé alternativy řešení konfliktu, ale také vyjadřovat různé úhly pohledu na
stejnou věc a podobně.
Některé postupy pro rozvíjení sociálních a komunikačních dovedností
jsme uvedli v předcházející kapitole - parafrázování, používání já-výroků, omluva
i přijetí omluvy, vyjádření přání a očekávání pozitivním způsobem. Právě tím,
že pracuje s větší skupinou dětí, má škola mimořádnou příležitost tyto doved­
nosti kultivovat.
```

Respektovat a být respektován

#### 3. Spoluúčast a spolupráce

**Spoluúčast dětí na rozhodování o věcech, které se jich týkají**
Hodně konfliktů ve škole pramení z toho, že se děti bouří proti mocen­
skému modelu, jehož výrazným znakem je rozhodování o druhých bez zájmu
o jejich názory. Spoluúčast dětí začíná již tím, že **dostávají na výběr.** Zname­
ná to ale také **dávat jim prostor, aby mohly vyjadřovat své návrhy** všude,
kde je to možné: například jak by se dalo naučit a ve skutečném životě použít
nějaké učivo, jaké domácí úkoly by děti rády dělaly, jak by si představovaly
trávení přestávek, kam by chtěly jet na školní výlet...
Autoritativní přístup nepřipouští diskusi. Pro demokratický a respektu­
jící přístup znamená diskuse jeden z nepostradatelných nástrojů. Když však jde
o větší skupinu, vyžaduje diskuse vedení. **Základem moderované skupinové
diskuse jsou menší skupiny - obvykle tří- až pětičlenné.** Tento postup je
možné použít jak ve třídě s dětmi, tak s dospělými. Vhodný je pro rodičovské
schůzky i pro diskuse v učitelském sboru, když je třeba prodiskutovat například
porozumění různým pojmům (co je a co není trest, co znamená pojem autorita,
kázeň, pravidla, hodnocení...).
Otázka, o níž se ve skupinách v jasně vymezeném čase diskutuje, se
může týkat stanoviska, definování pojmu, nalezení několika alternativních
návrhů na řešení, porovnání výhod a rizik něčeho a podobně. Po uplynutí
času prezentuje mluvčí skupiny, k čemu skupina došla. Podle okolností se to,
co prezentují jednotlivé skupiny, zapisuje (na tabuli, na balicí papír), případně
si moderátor jen dělá poznámky a shrne výsledek.

Práce ve skupinách může pokračovat dalšími úkoly - třeba shodnout
se na výsledném řešení, na pořadí tří nejdůležitějších názorů, shodnout se, co
z názorů druhých skupin je pro skupinu přijatelné a co nikoliv (případně za
jakých podmínek, okolností by se dalo s něčím souhlasit).
Výhodou takto vedené diskuse je **aktivita všech,** zejména se nepřichá­
zí o žádné podněty, nápady, jak tomu často bývá u diskusí v plénu. Diskusi
mohou moderovat i žáci sami, pokud již znají postup.

Další oblastí je **přibírání dětí k řešení konfliktů ve třídě.** To je
významná změna, protože učitelé mají poměrně hluboce vžitou představu, že
je jejich povinností řešit všechny přestupky dětí i konflikty mezi nimi. Jednu
z metod jsme už zmiňovali - je to **vracení konfliktů k řešení těm dětem,
kterých se to týká.** Podmínkou úspěšnosti tohoto postupu je, aby děti měly
určité komunikační dovedností (uměly například používat já-výroky - viz kapi­
tolu o prevenci). Jinou metodou, kterou jsme popsali v téže kapitole, je metoda
řešení problémů pomocí brainstormingu.


```
XII. Škola má větší možnosti, než nabízí její tradiční podoba
```
Významnou pomoc při řešení konfliktů poskytuje **komunitní kruh,**
v němž lze o nějakém problému hovořit **na obecné úrovni (aniž bychom
kohokoliv jmenovali!)** z hlediska emocí _(Jak je dětem, když chtějí pracovat
a někdo je pošťuchuje a všelijak ruší?),_ příčin _(Proč někdo ruší ostatní při práci?)_
i možných řešení _(Co můžeme dělat pro to, abychom si lépe naslouchali?)._

```
Princip spoluúčasti dětí může učiteli také ulevit při řešení docela čas­
tých situací, v nichž jde o uplatnění individuálního přístupu k některým žá­
kům. Jde o situace, kdy se učitel snaží poskytnout některému dítěti to, co
skutečně potřebuje, co se ale liší od potřeb ostatních. Může to být poskytnutí
delšího času temperamentově pomalejšímu dítěti, větší benevolence v hodnocení
dítěte s poruchou čtení a psaní, víc pozornosti dítěti, které ji potřebuje, anebo
naopak přehlížení provokací u dítěte, které jen „testuje" reakce učitele. Běžným
postupem v těchto situacích je, že učitel o problému před třídou nemluví, anebo
```
- v lepším případě - vysvětlí dětem, proč se k určitému dítěti chová odlišně.
Jde však stále o jednostranné a ne příliš účinné řešení z pozice autority. Děti si
„výhody" dávané jen nemnohým dost hlídají. Jestliže bude učitel používat stra­
tegii spoluúčasti dětí na řešení problémů, vyvine se situace mnohem lépe.
Výstižnou ilustraci tohoto přístupu jsme našli v knize S. Sarasona „Předvídatel­
ná selhání školské reformy". Autor v ní popisuje tuto příhodu:

Nedlouho po začátku školního roku navštívil jednu první třídu. V průběhu hodiny si
všiml děvčátka, které bylo smutné a nakonec vstalo a šlo k paní učitelce, aby ho pochovala. Ta
sice jemně, ale pevně dovedla děvčátko zpět do lavice a vysvětlila mu, že musí dělat to, co
ostatní, a že maminka si pro něj po vyučování určitě přijde. O přestávce se autor zeptal
učitelky, zda už se to stalo i předtím. Odvětila, že ano. _A pochovala jste ji?_ zeptal se v domnění,
že snad jeho přítomnost způsobila, že učitelka tentokrát děvčátko nepochovala. Udiveně odpo­
věděla, že nikoliv. Na jeho další otázku, proč to neudělala, ještě udiveněji odpověděla, že to
přece nejde, že jsou ve škole a že by to pak chtěly všechny děti. Třetí otázka autora:
_A zeptala jste se jich?_ je vlastně klíčovou v celém příběhu: _Věřím, že kdybyste dětem řekla, že
této dívce se moc stýská po mamince a že by jí teď pomohlo, kdybyste ji pochovala, a zeptala se
dětí, zda to máte udělat, řekly by, že ano. A kdybyste dodala, že jste ochotna pochovat kohokoliv
dalšího, komu se moc stýská po mamince, přihlásily by se dvě tři další děti._

```
Spolupráce dětí při učení - kooperativní výuka
Výklad - procvičení - zkoušení. Takovou školu zažila asi naprostá většina
současných rodičů. Ve třídě je ticho, po většinu času je aktivní učitel, žáci se
dostanou ke slovu hlavně při zkoušení. Kooperativní výuka staví naopak na
aktivitě dětí, které pracují v malých skupinkách (většinou dvou- až pětičlen-
ných). Když jsme při učení aktivní, zapamatujeme si dlouhodobě rozhodně více.
Kooperativní výuka má své postupy - jak vytvářet skupinky, na jak
dlouho, jaké úkoly zadávat, jak ji hodnotit. Těžko se bude dařit tam, kde
se předtím nepracovalo na dobrých vztazích v celé třídě. Nelze jen tak
posadit děti do skupinek a očekávat, že budou úspěšně spolupracovat. Kromě
```

```
Respektovat a být respektován
```
toho, že aktivní učení je trvalejší, děti si v kooperativních skupinkách rozvíjejí
řadu komunikačních a sociálních dovedností. Pokud se mají děti naučit učit se
(je to jedna ze šesti klíčových kompetencí v Rámcovém vzdělávacím progra­
mu), pak jednou z podstatných metod je **reflexe procesu učení.** Děti si při
ní uvědomují nejen k jakému výsledku došly, co se naučily, ale také, **jak**
k **tomu došly,** co se dělo v průběhu práce, jak postupovaly a proč, co z toho
považují za dobrý postup, jak příště práci zorganizovat lépe. Je to velmi
důležitá činnost, na kterou je třeba po skončení úkolu vyhradit čas!
V tradiční výuce se učitel soustředí na instrukci, jak se má daná činnost
dělat, na intervenci v případě, že zaregistruje u žáka chybu, a na zhodnocení
výsledku. Složka sledování a uvědomování si průběhu učení dětmi tam chybí.
Dovednost spolupracovat je stále častějším požadavkem na trhu práce
a mnoho firem vydává velké peníze na školení svých zaměstnanců v týmové
práci. V těchto souvislostech nám bude význam kooperativní výuky zřejmý
ještě více. Ve třídě se zvládnutou kooperativní výukou může vzájemná spolu­
práce dětí při učení vyplňovat až 80 % času.

#### 4. Udržení a rozvíjení vnitřní motivace dětí k učení a práci

**Znovu 3 S vnitřní motivace**
Přirozený, oboustranně uspokojující a současně efektivní způsob vý­
chovy nejmenších dětí vychází z pozorování jejich aktivity a z nabídky podnětů
a činností, které jsou v souladu s jejich aktuálním zájmem. Takto jsme se naučili
(a dokonale!) chodit, mluvit, zacházet s předměty běžné denní potřeby, osvojili si
základní kulturní zvyklosti a sociální dovednosti. S nástupem do školy se náhle
všechno mění. Přirozená aktivita dítěte je považována za méněcennou ve srovná­
ní s tím, co naplánuje a vymyslí učitel. Důležitější než aktivita dítěte je aktivita
učitele. Souvisí to se základním postojem nerespektu k dětem, byť dávaným naje­
vo laskavým a vlídným způsobem: děti nevědí, co je pro ně dobré, kdežto učitel
ano. Učitel, který převzal učení dětí do svých rukou, strukturuje učení tak, aby si
zajistil přehled a kontrolu: všechny děti se učí ve stejnou chvíli stejnou věc stej­
ným způsobem, mluví jen ten, kdo je vyzván. Tento způsob však vede k tomu, že
nad svým učením ztrácejí kontrolu děti - jednak proto, že se začnou spoléhat na
autoritu učitele, jednak proto, že se způsob výuky přizpůsobený učiteli začne více
či méně míjet s tím, co vyhovuje jim.
V kapitole o motivaci byla řeč o **třech S a jednom Z vnitřní motiva­
ce,** kterými jsou: **smysluplnost, svobodná volba, spolupráce a zpětná
vazba.** Učení z hlediska dětí často postrádá smysluplnost. Také učitelé na
seminářích nezřídka ventilovali svou nespokojenost s osnovami, sami byli na
rozpacích o významu některého učiva či o jeho přiměřenosti věku. Rámcový
vzdělávací program, který je zakotven v novém školském zákoně platném od


```
XII. Škola má větší možnosti, než nabízí její tradiční podoba
```
1. 1. 2005, otevírá nyní učitelům velké možnosti v zařazení či nezařazení
určitého učiva. Současně od nich bude žádat, aby zvažovali smysluplnost uči­
va z hlediska klíčových kompetencí.
Jedním z konkrétních nástrojů, který přispívá k udržení vnitřní moti­
vace k učení, je **metoda „Co víme a co bychom ještě chtěli vědět o...".**
Děti tak mohou být už od začátku práce na nějakém tématu aktivní. Kromě
toho škola už dávno nemá monopol na informace, a sdělovat dětem známé
věci ke smysluplnosti učení nepřispívá. Na začátku nového učebního tématu
děti nejprve ve dvojicích nebo ve skupinkách odpovídají na tyto dvě otázky.
Když se téma ukončí, ověří si, zda dostaly odpověď na všechny své otázky,
a také si zrekapitulují, co nového se dozvěděly.
Tradiční výuka většinou začíná vysvětlováním nových pojmů a teprve
potom (někdy ani to ne) se uvádějí konkrétní příklady. Účinnější je opačný
přístup - **nejdřív zážitek, potom pojem.** Nejdřív experimenty s předměty ve
vodě, potom Archimedův zákon. Nejdřív zážitek s pocity při shazování či odmí­
tání (hraní rolí, dramatizace, literární ukázky), potom vyvození pravidla úcty.
Ke smysluplnosti učiva přispívá výrazně jeho propojení s realitou za
branami školy. Učení by mělo v mnohem větší míře probíhat v prostředí sku­
tečného světa - přírodního i sociálního. Totéž platí pro domácí úkoly - ty by
se měly víc zaměřit na zjišťování reálií v bezprostředním okolí dítěte než na
vypracovávání cvičení z učebnice.

**Nesoutěživé prostředí**
Jestliže dobré vztahy mezi dětmi jsou nutnou (byť ne jedinou) podmín­
kou bezpečného klimatu, soutěžení je silou působící přímo v opačném směru.
Učíme se mnohem více z reálného života než ze slov. Když budou děti slyšet
slova o důležitosti přátelských vztahů, ale současně budou zažívat situace
záměrně dospělými připravené tak, aby se stavěly navzájem proti sobě, tak se
samozřejmě budou učit jinému vidění druhého, než bychom si přáli. Naučí se
vidět v něm potenciálního soupeře, překážku své výhry, a nikoliv spolupra­
covníka (nanejvýš tak spolubojovníka). Takový postoj bude ovlivňovat další
chování.
Soutěží rozumíme takové uspořádání situace, v níž **zisk jednoho je
nutně spojen se ztrátou druhého** (případně všech ostatních zúčastněných).
První místa jsou jen jedna, odměna patří vítězi. „Šizení" dospělých, kterým je
líto poražených, takže odměnu dostanou kromě vítěze i všichni ostatní, nic
nemění na škodlivosti tohoto uspořádání. Odměnou je i zvýšení prestiže slovy:
_Počítáš nejlépe ze všech. Nejlépe si vedl..._ V situaci soutěžení vítěz i poražení
prostě vědí, kdo byl ten „nejlepší", a dodatek: _Ale vy všichni jste byli moc
šikovní,_ jen snižuje autoritu dospělých a učí děti nedůvěřovat jim, protože
svévolně porušují pravidla (byť špatná). Jestliže uspořádáme situaci ve smyslu
soutěže, není už psychologicky úniku žádnými „změkčovacími" opatřeními.


```
Respektovat a být respektován
```
**Soutěže představují značné riziko pro morální vývoj dětí** (uváděli
jsme to již v kapitole o odměnách) - například podvody a poškozování soupe­
řů, které uniknou pozornosti učitele. Ostatní děti, které to sice samy nedělají,
ale jsou toho svědky, se dostávají do morálně velmi náročné situace - říct
nebo neříct tuto skutečnost dospělému? Může dojít k přenosu nepoctivého
chování do dalších situací, kdy jde již o smysluplnou konkurenci (výběr nejlep-
šího projektu, výběr zástupce skupiny na důležité jednání, konkurzy na vedou­
cí místa...).
**Soutěž odnaučuje děti dělat věci „naplno",** ačkoliv obecné přesvědče­
ní je, že soutěž učí „vydat ze sebe všechno". Je to jednak rozdělením pozornosti -
Část pozornosti je zaměřena **proti ostatním lidem,** a jen část na činnost samot-
nou. Také tvořivost je omezena, zaměření je zúženo jen na splnění úkolu.
Je zajímavé poměřit si soutěže ve škole opět třemi S a jedním Z vnitřní
motivace. Smysluplnost soutěží je na pováženou, protože prvotním cílem sou­
těže není naučit se něco nového a udělat věci co nejlépe, ale zvítězit nad
druhými. Soutěže se naopak používají jako náhražka tam, kde smysluplnost
chybí. Soutěže neobsahují spolupráci (spolupráce skupiny při soutěži s jinou
skupinou není pravou spoluprací) ani svobodnou volbu (výběr). Dospělí mají
možnost volby, zda se soutěží chtějí zúčastnit, děti při výuce nikoliv. **I** když
učitel řekne, že kdo nechce, nemusí soutěžit, sociální tlak (například nevypa­
dat jako zbabělec) je velký. Většinou i zpětná vazba bývá (pokud vůbec nějaká
je) dost chudá. Skutečnost, že momentální výkon je lepší nebo horší než
u druhých, nedává zpětnou vazbu využitelnou pro další učení.
Soutěžení souvisí se získáním uznání, úspěchu, tedy s uspokojením
jedné ze základních potřeb. Zejména menší děti proto na výzvu k soutěži
obvykle reagují kladně. Brzy však většina dětí zjistí, že vítězství je dopřáno
jen nemnohým. Není pravda, že každé dítě může být v něčem nejlepŠí ze
všech. Většina dětí nikdy nevyhrává a některé děti jsou vždy v roli poraže­
ných - ať se to týká výkonů myšlenkových nebo tělesných. Názor, že všechny
děti rády soutěží, je mylný. Je to vidět u starších dětí, které už soutěže
odmítají, protože vědí, že nemají šanci, nebo naopak nechtějí být v roli vy­
zdvihovaných, kterým se ti poražení mohou mstít.
Pokud děti soutěže ve škole vítají (opět se to týká spíš menších dětí), je
to dáno hlavně tím, že soutěže ve vyučování představují oživení - pohybem,
emocionálním vzrušením. Setkali jsme se již s mnoha učiteli, kteří, inspirováni
diskusí o škodlivosti soutěží, začali přetvářet soutěživé hry a aktivity na koope­
rativní, přičemž zachovali pozitivní doprovody soutěží - pohyb, zábavu, napětí.
Mezi důvody obhajování soutěží patří představa, že svět je soutěživý
a my jako odpovědní vychovatele musíme děti na soutěže, na přijetí výhry
i prohry, připravit. Umět přijmout neúspěch závisí na jiných faktorech než na
tom, zda dítě v dětství absolvuje dostatečný počet soutěží. Dobrá sebeúcta, přimě­
řené sebevědomí, realistická představa o vlastních schopnostech, přednostech


```
XII. Škola má větší možnosti, než nabízí její tradiční podoba
```
i slabinách, zdravá sebedůvěra... - to všechno pomáhá obstát v dospělosti
v situacích skutečné konkurence. Tyto osobnostní kvality se však nezískávají
v atmosféře soutěživosti, strachu z neúspěchu. **Cesta k překonávání překá­
žek v životě nevede přes výhry a prohry v soutěžích, ale přes budování
sebeúcty.** Kromě toho představa o všudypřítomné soutěživosti v životě je
mylná. Přinejmenším stejně se na fungování lidských vztahů i celé společnos­
ti podílí spolupráce.
**Soutěživé prostředí je překážkou učení, protože představuje
ohrožení,** které tlumí činnost mozkové kůry. Děti mohou hrát ve svém volném
čase soutěživé hry, pokud o ně stojí a je to jejich volba, **z vyučování by se ale
soutěže měly vyloučit.**
K tomu, aby děti věděly, kdo je v čem dobrý a co umí, jak mohou
ostatním přispět či pomoci, není třeba veřejného srovnávání (včetně známko­
vání), není třeba organizovat soutěže a vyhlašovat vítěze. Děti jsou dobří
pozorovatelé. Spolupráce ve skupině při kooperativním vyučování nebo v jiných
situacích a dále přehlídky a výstavy všech prací jsou velmi dobrou příležitostí
srovnávat své schopnosti se schopnostmi jiných bez vysoce ohrožujícího veřej­
ného srovnávání.

```
Soutěže jsou také vážnou překážkou pro ty učitele, kteří se
snaží zavádět kooperativní výuku. Pokud budou ve třídě učitelem součas­
ně udržovány soutěživé prvky, pak děti nepůjdou s plným nasazením do
kooperace. Budou spíš „kopat každý za sebe", protože si nebudou jisty, zda to,
co věnovaly ve prospěch práce skupiny, jim nebude nějakým způsobem chybět
pro jejich úspěch v soutěži.
```
```
Hodnocení
Všichni učitelé, kteří se vydali cestou moderního přístupu k vyučování,
si velice rychle uvědomili, jak obrovskou překážkou je tradiční známkování.
A snažili se tuto oblast změnit také. První pokusy směřovaly k slovnímu
hodnocení. Nebylo dost zkušeností, zpočátku vše probíhalo systémem poku­
sů a omylů, někteří učitelé byli intuitivně schopni napsat dobrá slovní hodno­
cení, byla však i taková, která ublížila víc než známky, protože používala
vlastně nálepkování (snaživý, nepozorný, kamarádský, nedbalý...), srovnávání
(Patří k nejlepším ve třídě, patří k průměru...) a také pochvaly (Letos jsi mi
udělala velkou radost, jak jsi se pustila do násobilky...). Pro slovní hodnocení
platí několik zásad:
```
- mělo by být především **popisem toho, co dítě zvládlo** (co umí spo­
    lehlivě, co zatím jen třeba s dopomocí) a na čem se bude pracovat dál
- mělo by to být **sdělení dítěti,** nikoli o dítěti - tedy vlastně dopis
    v **2.** osobě _(Tvé čtení je zatím pomalejší, ale rozumíš dobře tomu, co čteš.)_
- nemělo by obsahovat žádná vyjádření týkající se osobnosti dítěte


Respektovat a být respektován

```
Přílohou k slovnímu hodnocení může být stručný přehled toho, co se
ve třídě v daném období probralo, aby bylo možné porovnat to, co dítě zvlád­
lo, se vzdělávací nabídkou. (Takový přehled je tentýž pro všechny děti.)
V novém školském zákoně je již slovní hodnocení v základní škole zakotveno
jako rovnocenná alternativa ke známkám.
```
```
Dalším způsobem hodnocení je portfolio, to znamená krabice nebo
desky (šanon), kde se shromažďují doklady o pokrocích dítěte. Jsou to jednak
práce dítěte (písemné, výtvarné, fotografie...), jednak záznamy od učitele,
které mají formu konkrétního popisu, co dítě do určitého dne zvládlo (napří­
klad: 25. 1. - už spolehlivě umí rozlišovat tvrdé a měkké slabiky). To, co se do
portfolia zařadí, by mělo ovlivňovat především dítě - posiluje to jeho odpověd­
nost za vlastní učení.
```
```
V některých školách používají týdenní plány, kde má každé dítě předem
uvedeno, co se v kterém předmětu bude učit. Na konci týdne si samo zhodnotí,
zda mu dané učivo jde nebo v něm má ještě potíže. Jeho sebehodnocení učitelka
potvrdí, nebo vedle něj napíše svůj názor. Týdenní plány mohou být součástí
portfolia. Jsou také informací pro rodiče - mnohem kvalitnější než známka.
Známka bývá pro mnohé rodiče jen signálem, zda učení dítěte potřebuje či ne­
potřebuje nějaký zásah z jejich strany (jednička, dvojka - nemusím se starat,
čtyřka a pětka - přitvrdit, vyvinout nátlak na dítě). Týdenní plány jsou pro ty
rodiče, které opravdu zajímá vývoj jejich dítěte, mimořádnou příležitostí být mno­
hem víc „v obraze" o tom, co se učí a co prožívá jejich dítě ve škole.
```
```
Sebehodnocení má pro rozvoj skutečně nezávislé osobnosti velký
význam. Vést k sebehodnocení znamená ptát se vždy nejdřív dítěte, co si
o daném výsledku myslí, zda je s ním spokojeno, zda si myslí, že odvedlo tak
dobrou práci, jak to za daných okolností šlo nejlépe, a teprve potom sdělit
svůj pohled. Kéž by všechny děti dostaly šanci zbavit se závislosti na znám­
kování, jak to dosvědčuje výrok jednoho dítěte z Montessori školy: Já to umím.
Já nepotřebuji jedničku.
```
```
Znovu připomínáme základní charakteristiku zpětné vazby - je to
informace o průběhu nebo výsledku činností nebo chování, nikoliv hodnoce­
ní osoby, a je sdělována bez citového zabarvení. Bohatá a pokud možno oka­
mžitá zpětná vazba je nepostradatelnou součástí kvalitního učení. Ocenění
a povzbuzení k učení samozřejmě také patří, ale jeho četnost je mnohem
menší než Četnost zpětné vazby. Při učení by měly úplně vymizet pochvaly,
veřejné srovnávání a dávání za vzor. Vystavovat by se měly všechny práce,
nejen ty „nejlepší".
```

```
XII. Škola má větší možnosti, než nabízí její tradiční podoba
```
Další změnou je **přístup k chybám.** V souvislosti s tím můžeme rozli­
šit **dva typy učení:**

1. O základním principu **učení, které směřuje k automatizaci,** jsme
již hovořili v kapitole o prevenci. Zdůrazňovali jsme, že **osvojení určité
dovednosti se dosáhne tím dříve, čím více správných opakování dítě
(nebo dospělý) provede. Zásadou tedy je nepřipustit chybu.** Pokud při
nácviku základních dovedností sčítání a odčítání, násobilky, některých
mluvnických jevů (vyjmenovaná slova, tvrdé a měkké slabiky) a v dalších
podobných situacích dítě neví, jaká je správná odpověď, **nemělo by hádat,
ale říct „nevím"** - a dostat správnou odpověď. Totéž by mělo platit i pro
písemné práce: matematické prověrky, diktáty (vynechat slabiku nebo slovo,
když si žák není jistý, a okamžitě po skončení dostat odpověď nebo si ji
vyhledat) a podobně. Učení směřující k automatizaci je samozřejmě i v dal­
ších předmětech, nejen v matematice a češtině. V naukových předmětech je
řada pamětních složek, také tělesná výchova obsahuje nácvik až k zautomati­
zování. Chyby a oddálená zpětná vazba u tohoto typu učení jen zbytečně
prodlužují jeho dobu.
2. Jiné je to s **chybami logického rázu.** 0 těch říkáme, že jsou **sou­
částí učení,** a když se vyskytnou, role učitele se mění. Zatímco v tradiční
výuce učitel okamžitě zasahuje, kdykoliv zpozoruje chybu, nyní nechává práci
dětí volnější průběh, aby - zejména při kooperativní výuce - **uměly samy
rozpoznat nesprávnost nějakého postupu a vyvodit z toho závěry.**

#### 5. Škola vzdělává i vychovává

```
Pro rozvoj řady kompetencí je zapotřebí pravidelný a dlouhodobý styk
s vrstevníky a dalšími lidmi. Nechceme samozřejmě opomíjet základní vliv
rodiny, dnešní děti ale nezřídka vyrůstají jako jedináčci nebo s jedním souro­
zencem, často v neúplné rodině. V míře a kvalitě jejich dalších kontaktů jsou
velké rozdíly. Pro život se potřebujeme naučit domluvit, vycházet a spolu­
pracovat s nejrůznějšími lidmi - nejen s těmi blízkými a s přáteli, ale i s lidmi,
kteří se od nás odlišují co do schopností, chování, zvyků, temperamentu,
zájmů... a s nimiž si třeba úplně „nepadneme do oka". Ideálním prostředím,
kde se to děti mohou učit, je přirozená vrstevnická skupina ve škole.
Škola je v dnešním „informačním světě" již do značné míry nahraditel­
ná ve své vzdělávací funkci, protože postupně přestala být jediným široce
dostupným zdrojem informací, jak tomu bylo dříve. Naopak ale nesmírně
vzrostla její socializační funkce. Jestliže rozvoj sociálních, komunikačních
nebo pracovních dovedností v rodině naráží na určité hranice a jestliže další
rozvoj těchto dovedností neumožní dětem ani škola, v níž tráví podstatnou část
svého dětství a mládí, řada z nich si tento nedostatek ponese dále do života.
```

Respektovat a být respektován

Dalo by se říci, že každý dospělý člověk má dvě profese - svoji odbor­
nost a také „profesi lidskou", která jde napříč všemi odbornostmi. **Škola by
měla pečovat o obojí. Měla by položit základ všeobecného vzdělání, na
něž bude později navazovat vzdělávání odborné.** A **současně rozvíjet
a kultivovat naši schopnost žít v souladu sami se sebou, s druhými
lidmi, přírodou i světem věcí.**


```
XIII. Výchova k poslušnosti je rizikem pro demokracii
```
## XIII. Výchova k poslušnosti je rizikem

## pro demokracii

Výchova dětí v rodinách, jejich vzdělávání ve škole a dění ve společnosti
jsou spojité nádoby. Nechceme se zde zabývat známými souvislostmi mezi úrovní
rodinného a sociálního prostředí a výskytem sociálně patologických jevů. Chceme
poukázat na to, že nebezpečím pro demokratickou společnost mohou být také děti
vedené k poslušnosti, byť vyrůstají v podnětném a láskyplném prostředí. Z nich
se mohou stát poslušní občané se všemi riziky, která to přináší.
Například v analýzách příčin vzniku a rozsáhlé veřejné podpory fašismu
a nacismu v Německu se mluví o jednom podstatném faktoru, který k tomu
přispěl - byla jím velice přísná autoritativní výchova v rodině i ve škole, výchova,
kde poslušnost byla chápána jako ctnost. Mnoho pozdějších tyranů mělo za sebou
dětství s despotickými otci. Dva z nejhorších diktátorů 20. století - Hitler a Stalin

- zažili krutou výchovu s tělesnými tresty a ponižováním."

```
V první kapitole jsme označili partnerský vztah a jeho protipól - mo­
censký přístup - jako východiska pro demokratický, respektive autoritativní
```
' Švýcarská psychoanalytička Alice Millerová (2001) v této souvislosti mluví o tom, že komu se
dostalo kruté a ponižující výchovy, ten se naučí krutost obdivovat.


Respektovat a být respektován

```
Autoritativní styl X X Anarchie, volná výchova
```
#### 1. Tři typy výchovy

Existují tři základní možnosti uspořádání nějaké společnosti (máme na
mysli celé národy nebo obyvatelstvo velkých územních celků): **autoritativní
model** (diktatura různého typu, totalita, monarchie), **anarchie** (to, co můžeme
pozorovat, jsou spíše tendence k anarchii, nedá se hovořit o anarchickém mode­
lu) a **demokratický model.** Tytéž možnosti uspořádání existují i v životě
menších skupin - v rodinách, školách, firmách... My se vzhledem k tématu
knihy budeme zabývat těmito modely nebo styly ve výchově dětí. Obdobou
anarchie je ve výchově volná, permisivní nebo laissez-faire výchova (z francouz­
štiny - „nechat být").
Lidé dost často hledají demokracii někde na půli cesty mezi autorita­
tivním stylem a anarchií. Nenapadne je, že je to něco jiného, „třetí cesta".

- Doplnění obrázku, který vyjadřuje vztah mezi demokratickým, autoritativ­
ním a volným stylem výchovy, najdete na konci kapitoly.

Jako bychom měli pomyslnou spojnici mezi autoritativním stylem
a anarchií ve své hlavě a nebyli schopni ji opustit. Dá se tomu porozumět -
historicky vzato jsme si v naší zemi moc demokracie neužili, zato autoritativ­
ního způsobu řízení společnosti ano, a to se promítalo a promítá i do výchovy
a vzdělávání. Dodnes tu vlastně máme jen trochu vylepšený model školství
založený Marií Terezií v roce 1774, jehož smyslem bylo - vedle zajištění gra­
motnosti - vychovávat poslušné poddané!

styl výchovy. Obsah této knihy - jak doufáme - jasně mluví o tom, že nepova­
žujeme demokratický styl výchovy za anarchii, jak se z neznalosti pojmů
i podstaty věci oba styly často zaměňují. Nyní, v závěru knihy, kdy již pojmy
dostaly konkrétnější obsah a jsou jasné i nástroje, které ke každému z nich
patří, chceme propojit styly výchovy s jejich celospolečenskými důsledky
a souvislostmi.
Než budete číst dál, nabízíme vám, abyste se do následujícího obrázku,
kde jeden konec úsečky představuje autoritativní styl výchovy a druhý konec
anarchii nebo „volnou výchovu" bez hranic, pokusili umístit styl demokratický:


```
XIII. Výchova k poslušnosti je rizikem pro demokracii
```
**Demokracie je pracná záležitost**
Když autorita povolí otěže nebo zmizí ze scény (na celospolečenské
úrovni šlo například o pád komunismu u nás v roce 1989), jde to samovolně
a v duchu zákona „akce a reakce" spíše k anarchii než k demokracii. **Anar­
chie je mylně označována za demokracii.** Proto ta nedůvěra k demokracii,
proto se někde opět zavádí autoritativní způsob řízení se slovy: _Ta demokracie
nefunguje, lidé (děti) na to nejsou zralí!_ Problém je v tom, že **pokud se
nenaučí chovat jinak, budou se dále chovat tak, jak si to osvojili
v autoritativním modelu** - poslušně, neposlušně nebo mocensky, nikoliv
zodpovědně a s respektem.

Ilustruje to příklad z jedné školy, kde se „ve jménu demokracie" roz­
hodli dát dětem důvěru a zrušit dozory na chodbách. Během několika týdnů
se chování dětí o přestávkách tak zhoršilo, že se dozory zase zavedly, právě
s výše uvedeným komentářem. Nestačí jen povolit a nechat věcem volný prů­
běh. Demokracie je velmi pracná záležitost. Ale nevíme o ničem lepším, co by
nás ochránilo před zneužíváním moci. Podstatou demokracie je **společné
vytváření norem a pravidel soužití,** která by byla přijatelná pro všechny
strany. V uvedeném příkladu by to znamenalo před zrušením dozorů diskuto­
vat s dětmi o možnostech, jak trávit přestávky, a vypracovat společně s nimi
pravidla pro chování o přestávkách. A také je naučit, jak se navzájem neoso-
čujícím způsobem upozorňovat na jejich případné nedodržení. To vyžaduje
přesvědčení o tom, že to má smysl, a dovednosti, kterým je třeba se naučit.

```
Tři základní modely společnosti a styly výchovy bychom mohli popsat
z hlediska třech kritérií, která se týkají právě vytváření norem a pravidel:
```
- jaký druh norem a pravidel v nich existuje
- kdo je vytváří
- pro koho platí

**Autoritativní styl**

- spíše než o pravidla jde o velké množství příkazů, zákazů a povinností
- určují je ti, kteří mají moc
- platí především pro ty, kdo moc nemají

**Anarchie** („vše dovolující" styl)

- nejasná pravidla a normy nebo jejich neexistence
- není jasné, kdo je určuje, vznikají nahodile
- nejsou závazná


```
Respektovat a být respektován
```
```
Demokratický styl
```
- smysluplné normy a pravidla odrážející skutečné potřeby společenství
    a respektující základní lidské potřeby; základních pravidel soužití není
    mnoho
- na jejich vytváření mají možnost se podílet všichni členové společen­
    ství, jsou výsledkem konsensu
- platí pro všechny

Tento přehled jasně ukazuje, že demokratický styl výchovy nelze umís­
tit „někam uprostřed" mezi autoritativní styl a anarchii, neznamená jen ubrat
na direktivitě a snížit množství příkazů a norem, ale že jde ve své podstatě
o zcela jinou kvalitu.

**Snazší je poslouchat nebo se bouřit
Základním rysem demokratické výchovy je spoluúčast dětí na
věcech, které se jich týkají. Není zodpovědnosti bez spoluúčasti na
rozhodování.** Jak doma, tak ve škole. Demokracii se musíme učit. Ne „o demo­
kracii", ale přímo demokracii. Na seminářích slýcháváme, že starší děti nebýva­
jí z nabízeného spolurozhodování (a tím i spoluzodpovědnosti) nijak nadšeny.
Bývá to tehdy, když již vnitřně přijaly mocenský model (většina z nich ho
zažívala v rodině, v mateřské škole i na prvním stupni základní školy, třeba
formou „laskavé manipulace"). Je vlastně snadnější poslouchat nebo se bouřit.
Tuto zkušenost mají často učitelé na druhém stupni, kde žáci partnerské chová­
ní učitelů vnímají jako projevy slabosti a příležitost k výměně rolí - že to budou
teď oni, kdo budou v pozici „velkého panáčka". Je to velká zkouška pro přesvěd­
čení o nutnosti partnerského vztahu! A velká výzva pro školu jako instituci -
aby se přestala podílet na přenášení mocenského modelu vztahů na další a další
generace a začala fungovat na demokratických principech.

#### 2. Řídit se hodnotami není totéž jako podřídit se autoritě

```
Hodně pozornosti se věnuje tomu, jak zvládat jeden typ důsledků mo­
cenských vztahů - boj o moc. Druhým typem důsledků - poslušností - se
zabýváme mnohem méně, ačkoliv je stejně rizikový, možná dokonce ještě více.
Pojem „poslušnost" je třeba vyjasnit. Když si ho vyhledáme ve slovníku
synonym, najdeme tam „podřízení se". Z toho vyplývá, že situaci řídí někdo
jiný a my nemáme zodpovědnost za důsledky. Tu považujeme za záležitost
toho, kdo něco nařídil a koho jsme poslechli (my jsme „z obliga", my za to
nemůžeme). Kdykoliv vyžadujeme od dětí poslušnost, učíme je vlastně
nepřijímat zodpovědnost za své konání.
```

```
XIII. Výchova k poslušnosti je rizikem pro demokracii
```
Když s účastníky našich kurzů diskutujeme na téma poslušnost, klade­
me například otázky: K čemu vede poslušnost, jaká jsou její rizika pro vývoj
jednotlivce i z hlediska celospolečenského? Až budou vaše děti dospělé, chtěli
byste, aby byly poslušné? Závěry jsou jasné: **poslušný člověk se neumí
rozhodovat, není zvyklý samostatně přemýšlet, je manipulovatelný,
zneužitelný.** Poslušné občany může ovládnout kdokoli, kdo mluví dost hlasi­
tě. Existuje úsloví: Boj se otroka - bude chtít udělat otroka i z tebe!
Žádoucím protipólem poslušnosti ovšem není neposlušnost ani „dělat si,
co chci". Je to **zodpovědnost,** která se nepodřizuje druhé osobě (autoritě), ale **řídí
se správností věcí, zvnitřněnými hodnotami.** Je velký rozdíl mezi **„řídit se
něčím"** a **„podřídit se někomu".** U zodpovědnosti jdou následky na „náš účet".
Přijmout tyto závěry většinou nedělá lidem problémy, pokud se to týká
odmítání poslušnosti v dospělém věku. Řada lidí však obhajuje poslušnost
v dětství. Argumentují přitom tím, že děti ještě nevědí, co je správné a co ne,
nedohlédnou všechny důsledky, souvislosti - proto musí poslouchat. První
polovina věty je pravdivá - ale nevyplývá z toho nutnost poslouchat!
Celé dětství je naplněno sbíráním informací o světě, o správnosti věcí,
o souvislostech, hodnotách. Tento proces vlastně nikdy nekončí, s přibývajícím
věkem a zkušenostmi se neustále snažíme v nich orientovat a shledáváme, že
je to stále těžší - až po otázky trestu smrti, potratů... **Vedením dítěte
k poslušnosti ho však učíme, že větší důležitost než obecné zákonitos­
ti má rozhodnutí autority.**
Když dítě překročí hranice v autoritativním prostředí, postaví se autori­
ta do pozice „tvůrce hranic", jako by hranice byly závislé na její libovůli (a totéž
platí pro tresty, které za překročení hranic udílí). U respektujícího, demokratic­
kého výchovného stylu má dospělý spíš funkci „strážce hranic", které existují
objektivně a platí pro všechny stejně - jasně signalizuje, kde jsou, a nepřipouští
jejich překračování.

**Dva experimenty, které ukazují vysoké riziko poslušnosti**
Návyk řídit se tím, co řekne autorita, a ne správností věci samotné, je
jako řada jiných návyků onou pověstnou „železnou košilí". Dítě ji nesvlékne
náhle úderem svých osmnáctých narozenin. Rizika poslušnosti a závislosti na
autoritě mohou být naplno zjevná teprve v extrémních situacích, jakou byla
například situace v třicátých letech minulého století v Německu. Podobné
extrémní podmínky napodobují i některé psychologické výzkumy. Dva z nich
zde uvádíme již bez dalších komentářů s přáním, aby vám jejich znalost byla
oporou v situacích, kdy se vám bude zdát cesta partnerského, respektujícího
přístupu a demokratické výchovy namáhavá a pracná a měli byste chuť polevit.


```
Respektovat a být respektován
```
**Vztah mezi demokratickým, autoritativním a volným stylem
výchovy - doplnění obrázku ze strany 258:**

```
Demokratický styl
X
```
```
Autoritativní styl X X Anarchie, volná výchova
```
```
' Údaje o těchto experimentech čerpáme z knihy D. Winn: The Manipulated Mind.
```
Jedněmi z nejvíc popularizovaných a citovaných jsou **pokusy S. Milgrama** z šedesátých
let minulého století. Dlužno uvést, že byly kritizovány z etického hlediska, jejich výsledky však
zpochybňovány nebyly."
Výsledky, o nichž budeme mluvit, se týkají 300 000 pokusných osob. **Pravým cílem
bylo zjištění míry poslušnosti,** pokusným osobám však bylo sděleno, že cílem pokusu je zjistit
vliv trestu na učení. Jejich úlohou bylo dávat dalším osobám, které se měly učit nazpaměť dvojicím
slov, za každou chybu elektrický šok. Každý další šok měl být silnější o 15 voltů. Na ovládacím
panelu bylo 30 tlačítek v rozpětí od 15 do 450 voltů. Učící se osoby byly spolupracovníky experi­
mentátora a **ve skutečnosti žádné elektrické rány nedostávaly.** Jejich úkolem bylo **před­
stírat** bolestivé reakce, kdykoliv pokusná osoba stiskla tlačítko (hráli reakce od drobného podráž­
dění až k velké bolesti a dokonce bezvědomí).
Když při vyšších dávkách pokusné osoby již nechtěly pokračovat, dostaly od experi­
mentátora postupně tyto pokyny: 1. Prosím, pokračujte, 2. Experiment vyžaduje, abyste po­
kračoval/a, 3. Je naprosto nezbytné, abyste pokračoval/a, 4. Nemáte jinou možnost, musíte
pokračovat.
Za těchto okolností v průměru 25 lidí ze 40 (to byla standardní četnost všech skupin
v experimentu) pokračovalo až do konce - do podání 450voltového šoku. Tedy asi 62 %. Pokusu
se zúčastnily zdravé osoby a při dávání šoků byly pozorovatelné zřetelné známky jejich vyso­
kého stresu (napětí svalů, pocení, třes, odvracení zraku od ovládacího panelu).
62 % je velmi vysoké číslo, jako ještě závažnější se však tento výsledek bude jevit,
když si uvědomíme, že žádná z těch 38 % osob, které se nepoddaly autoritě, neudělala nic pro
zastavení těchto pokusů!

Druhý zajímavý pokus, který popisuje I. Nazare-Aga v knize „Nenechte sebou mani­
pulovat", se týkal zdravotních sester, náhodně vybraných v jedné nemocnici v USA. Hlas
v telefonu, který se představil jako lékař pracující v téže nemocnici, tedy určitá autorita,
žádal, aby konkrétnímu pacientovi na jejich oddělení byl ihned podán lék, pro který musely jít
do nemocniční lékárny. Dávka byla stanovena na dvojnásobek maximální jednorázové dávky
doporučené výrobcem. V 95 % případů sestry do nemocniční lékárny šly a přišly až na pokoj
k pacientovi, aby mu lék skutečně podaly. (Tam už čekal experimentátor a experiment zasta­
vil.) Když se experimentátoři ptali jiných sester z téže nemocnice, zda by skutečně udělaly to,
co jim lékař telefonicky sdělil, všechny bez výjimky odpověděly, že nikoliv (mimo jiné to
zakazoval i nemocniční řád).
Tento pokus ukazuje, jak velký je rozdíl mezi tím, o čem **víme,** že je správné, a tím,
jak se **skutečně zachováme, když jsme vystaveni vlivu autority.**


```
XIV, Z knížky do praxe
```
## XIV. Z knížky do praxe

Jste skoro na konci knihy. Možná teď máte v hlavě jako v úle. Pro
někoho jsou myšlenky v této knize potvrzením toho, co tušil nebo už intuitiv­
ně dělal. Účastníci seminářů někdy říkají, že jsou rádi, když vidí, že je v řadě
věcí jejich intuice vedla správně, přestože si mysleli, že to možná není v souladu
s všeobecně rozšířenými názory na výchovu. Často pocítí úlevu, že nemusí
trestat, že dětem prospívá, když jim dospělí nejsou neustále v patách...
Pro někoho mohou být tyto myšlenky nové, ale souhlasí s nimi, protože nemá
potřebu jednat s dětmi mocensky. Jen se doposud třeba obával, že by tímto přístupem
mohl něco pokazit a nedostál by tak své odpovědnosti dobrého vychovatele.
Možná, že někdo stále hodně váhá. Ačkoliv to všechno zní docela ro­
zumně, přece jen - bude to tak doopravdy fungovat v praxi? **Jediným způso­
bem, jak se přesvědčit o tom, zda něco funguje, je vyzkoušet to.** Zku­
šenosti shrnuté v této kapitole v tom pro vás mohou být oporou.

#### 1. Dovednosti se opírají o principy

V samém úvodu knihy jsme hovořili o tom, jak důležitou roli přikládá­
me dobrým nástrojům - bez nich zůstanou dobré úmysly právě jen dobrými
úmysly. Snažili jsme se, abychom těch nástrojů nabídli co nejvíc.
Stejně tak víme, že pouhé používání nástrojů bez znalosti principů
a vědomí širších souvislostí má svá rizika. V knize jsme věnovali hodně pozor­
nosti argumentaci, vyjasňování pojmů a jejich propojování, aby bylo možné
**osvojit si tyto nástroje na úrovni dovedností, nikoliv pouhých technik.
Teprve dovednosti - uvědomělé a pozitivní použití nějakého postupu -
jsou skutečně efektivními nástroji:** víme a dokážeme zdůvodnit, proč to či
ono děláme, a umíme alespoň do jisté míry odhadnout, jaké to bude mít


```
Respektovat a být respektován
```
```
následky, protože jsme si vědomi zákonitostí, které stojí za tím. Technika
znamená mechanické použití určitého postupu bez porozumění, proč
to vlastně děláme a jaké to bude mít dopady. Jedním z rizik používání technik
je, že když některá „nezabere" (třeba proto, že byla použita předčasně nebo
dokonce nevhodně namísto jiného postupu), může to vést k neopodstatněnému
názoru, že není dobrá, že nefunguje. Dobrých nástrojů není nepřeberné množ­
ství, proto s nimi nelze takto lehkomyslně nakládat!
Ty nejpodstatnější zásady, které bychom měli mít na zřeteli při použí­
vání postupů popsaných v této knize, jsme se snažili vtělit do následujících
bodů. Můžeme je nazvat principy efektivní komunikace. Jsou jakoby
„neviditelné" a na první pohled mohou uniknout pozornosti. Fungují však
jako kostra, která sice není vidět, ale díky níž drží pohromadě to ostatní.
Porozumění těmto principům může být velmi praktickou pomůckou
pro jakoukoliv komunikaci s dětmi i s dospělými. Vybavuje nás totiž schopnos­
tí řešit nespočet situací, na které nejsou nikde k dispozici žádná hotová řeše­
ní. Je to, jako kdybychom otevírali stovky dveří s použitím několika
málo univerzálních klíčů.
```
1. **Držet se přítomnosti**

Respektování tohoto principu pomáhá zajistit pocit bezpečí. Stručně
řečeno, jde o komunikaci o tom, co je **„zde a teď".** Někdy potřebujeme hovořit
i o věcech, které se vztahují k minulosti nebo budoucnosti, má to však smysl
jen tehdy, když se s tím dá něco udělat v přítomnosti.
Držet se přítomnosti znamená vyhýbat se vyčítání a připomínání mi­
nulých chyb _(Ty se zase neučíš!),_ stejně tak jako varování _(Ne abys pokazil tu
písemku!),_ prorokování _(Takhle se na tu školu nedostaneš!)_ a „nálepkování" _(Ty
jsi ale hrozný student!)._ Z efektivních komunikačních dovedností vyjadřuje
zásadu přítomnosti zejména **popis** _(Říkal jsi, že zítra máte psát tu písemku
a že to ještě moc neumíš.)_ a **informace** _(Na tu Školu se hlásí třikrát více
uchazečů, než může být přijato.)._

**2. Držet se problému - vyhnout se hodnocení osoby**

```
Také dodržování tohoto principu zajišťuje, abychom se v komunikaci
cítili bezpečně. Hodnocení osoby může být jak přímé (Ty jsi hrozný nepořád-
ník!), tak nepřímé (V tvém pokoji je hrozný nepořádek!)-
```
#### Principy

#### efektivní komunikace


XIV. Z knížky do praxe
Držet se problému znamená mimo jiné vyhýbat se shazování a ironii
_(Ze se ti chce žít tady jako čuník!),_ srovnávání _(Podívej se na pokoj své sestry...!)_
a vydírání _(Mě z toho tvého nepořádku jednou trefí šlak!)._ Stačí konstatovat,
v čem je problém a co je třeba udělat _(Myslím, že tvůj pokoj by potřeboval
vyluxovat.)_ - komunikační dovednosti **popis a informace.**

**3. Zprostředkovat smysluplnost**

Tento princip vychází vstříc vrozené potřebě našeho mozku chtít vědět
**proč** a **jak.** Znamená omezit příkazy a pokyny _(Umyj to nádobí!),_ ale také
například řečnické otázky _(Tak ty to nádobí neumyješ?),_ a místo nich podávat
především **informace** _(Potřebuji volný dřez, abych mohla vařit večeři.)._ Smyslu­
plnou informací může být také **já-výrok,** kterým sdělujeme, jak se cítíme
a co potřebujeme _(Jsem utahaná a nechci se o tom nádobí už bavit. Ráda bych
od tebe slyšela jasnou odpověď, jak to vyřešíme.)._

**4. Dávat prostor**

Rovněž schopnost volit, rozhodovat se, je nám vrozená. Dávat prostor
znamená snižovat počet příkazů a pokynů _(Napiš si úkoly!),_ vyhýbat se vyhro­
žování _(Když si ty úkoly neuděláš, nepůjdeš ven!),_ manipulaci k pocitům viny
_(Ze já musím mít dítě, kterému se pořád musí něco připomínat!)._ Místo nich
nabízet **spoluúčast na řešení** _(Říkal jsi, že na zítřek máte tři úkoly, a také,
že chceš jít ještě ven. Jak si to naplánuješ?)_ nebo **možnost volby** _(Napíšeš si ty
úkoly všechny najednou teď, nebo si něco necháš, až se vrátíš z venku?)._

**5. Zaměřit se na pozitiva**

Chovat se a vyjadřovat k druhým pozitivně motivuje mnohem více, než
hledat chyby a kritizovat.
Při výchově to znamená mít otevřené oči pro to, co dítě zvládlo
a v čem bylo úspěšné. Například namísto vyčítání _(To jsi se s tím úklidem moc
nevytáhl!)_ použít **pozitivní popis** _(Ustlal sis postel a vyluxoval koberec.)_
a **ocenění** _(Opravdu oceňuji, že ses do toho dal, i když se ti moc nechtělo.)._
Komunikovat pozitivně také znamená vyhýbat se zákazům _(Neběhej tady!)_
a namísto nich používat **informace o tom, co a za jakých podmínek se
smí** _(Běhat můžeš před domem nebo na hřišti)._

**6. Vzít v úvahu emoce**

**V** emočně zabarvených situacích často emoce opomíjíme a snažíme se
rovnou řešit problém, což zbytečně komplikuje situaci. Když **dáme najevo**


Respektovat a být respektován

**nejdřív snahu o porozumění, jak se druzí lidé cítí,** tiší to negativní emoce
a motivuje ke spolupráci. Podobný efekt má, když si uvědomíme, v jakých
emocích jsme my sami, a vhodně to vyjádříme.
Přijmout emoce druhých lidí znamená vyhýbat se jejich zlehčování
a srovnávání _(Ty naděláš! Mít tak tvoje problémy.),_ radám _(Měl bys.,.!)_
a otázkám _(Proč...?)._ Dovedností, kterou v těchto situacích dáváme najevo
zájem a přijetí, je **empatická reakce** _(Vidím, že tě hodně zklamalo, že jste na
ten výlet nejeli. Tolik jsi mluvil o tom, jak se těšíš...)._ Dovedností, která pomáhá
vypořádat se s vlastními emocemi, **jsou já-výroky** _(Jsem opravdu rozladěný.
Očekával jsem, že tu práci dostanu.)._

**7. Při sdělování požadavků šetřit slovy**

Když řešíme nějaký problém, nemáme rádi dlouhé řeči. (Něco jiného je
rozhovor s druhým člověkem ve chvílích pohody o tom, co ho zajímá.)
Šetřit slovy znamená vyhnout se kázáním a litaniím a namísto nich
používat **jasné informace** nebo **já-výroky,** vyjadřovat **očekávání** anebo
použít dovednost **„říct to dvěma nebo třemi slovy".**

**8. Hlídat si tón hlasu**

Pokud bychom ve svém sdělení respektovali všechny předešlé principy,
ale v tónu našeho hlasu by byla slyšet nadřazenost, ironie nebo despekt, druzí
lidé, děti i dospělí, to budou vnímat jako sdělení: „Jsi horší než já" nebo: „Jsi
hloupý, nekompetentní". Jsou situace, kdy oprávněně zvýšíme hlas nebo se
zlobíme. Ani tehdy však z našeho hlasu nemusí zaznívat nadřazenost. Pro
naprostou většinu situací by mělo platit, že když už nemůže být tón našeho
hlasu přívětivý a milý, měl by být aspoň věcný. Pomáhá **oslovení jménem.** Je
rozdíl, když řekneme direktivním tónem: _Koš!_ nebo použijeme oslovení
a přívětivý tón: _Hanko, ten koš._ Říct znevažujícím tónem: _No, vidím, že se ti
do toho učení moc nechce,_ anebo říct totéž, ale s pochopením: _Vidím, Péťo, že
se ti do toho moc nechce... Co by ti pomohlo?,_ má naprosto odlišné účinky.

Osm principů efektivní komunikace je vynikající pomůckou pro situace,
kdy něco v naší komunikaci „zaskřípe" nebo nefunguje tak, jak bychom si přáli.
Dají se použít jako **kritéria, skrze něž se na svou komunikaci s nějakým
člověkem podíváme.** Když to uděláme, většinou zjistíme, že je tu aspoň jedna
věc, kterou bychom se mohli pokusit změnit, aby se komunikace zlepšila.


```
XIV. Z knížky do praxe
```
#### 2. Praktické informace a doporučení

Principy jsou jako kompas, který vytrvale upozorňuje na směr, který je
třeba sledovat. Na následujících stránkách najdete ještě praktické informace
o cestě - s čím se pravděpodobně setkáte, kde jsou brody a mosty, kde ne-
schůdný terén... - a doporučení, která mohou pomoci putovat po ní s dobrou
výbavou. Jsou shrnutím zkušeností těch, kteří se na ni už vydali.

**Je lépe začít hned**
Není dobré vyčkávat na nějaký „příhodný okamžik". „Potom" bývá
často cestou k nikdy. Spíše než číst další a další knihy o výchově a komunika­
ci je třeba začít něco dělat.

**Nejdřív budete slyšet, co jste předtím přecházeli bez povšimnutí**
Maminka v čekárně u lékaře řekne své dcerce: _Já vím, je to dlouhé
čekání. Už bys nejraději zase byla v postýlce a odpočívala._ Aha, řeknete si -
empatická reakce! V parku slyšíte: _Kluci, ten míč může snadno spadnout na
záhon s růžemi a polámat je. Tam vedle na trávníku to nehrozí. Můžete si hrát
tady bez míče, nebo na trávníku s míčem._ No vida, informace a výběr - pojme­
nujete použité efektivní dovednosti.
Stejně tak (a asi častěji) budete slyšet neefektivní způsoby: _Kam to
lezeš? To nemůžeš dát pozor? Ty jsi ale nemehlo. Podívej se, jak jsi se umazala.
To abych zase prala! Příště tě s sebou nikam nevezmu._
To jsou první příležitosti pro zahájení vlastních pokusů. V situacích, do
nichž sami nejsme emocionálně zataženi, si totiž lze udělat **malé mentální
cvičení:** Jak by to mohlo být jinak? Co by se dalo říct místo toho? Když takto
v klidu, s odstupem a nadhledem, zformulujeme včtu nebo dvě s použitím efek­
tivních způsobů, které by mohly zaznít místo oněch neefektivních, budeme mít
větší šanci použít je potom i v situacích „naostro", snáze nám pak „naskočí".
Tak jak budete slyšet a rozpoznávat komunikační styly druhých lidí, budete
„slyšet" i sami sebe. Pravděpodobně si uvědomíte, že používáte některé z efek­
tivních dovedností. Nyní je dovedete i pojmenovat a jste si vědomi dalších souvislos­
tí. Ale jste také schopni rozeznávat i neefektivní způsoby komunikace, které vám ze
setrvačnosti vyklouznou z úst. Uvědomit si to je první krok ke změně.

**Nehonit moc zajíců najednou**
Je dobré vybrat si jednu efektivní dovednost a zaměřit se na ni. Třeba si
říct, že dnes budete trénovat popis. Nebo se zaměříte na odbourávání pokynů:
v situacích, kdy byste dali pokyn, budete hledat jiná vyjádření - popis, informa­
ce, výběr a jejich kombinace. Co takhle dát si pro začátek hodinu bez pokynů?
Některý den se můžete zaměřit na vnímání emocí lidí - jen vnímat, kolik situací
je zabarveno emocionálně, v kolika by se dala vyjádřit empatie.


Respektovat a být respektován

Jindy se dají zkoušet já-výroky (a zvlášť se zaměřit na to, abychom nesklouzli
do obviňujícího „ty"). Anebo zpětná vazba či ocenění.

**Nové dovednosti nevyžadují víc času**
_Použila jsem popis a informaci a nerozčílila se - čas, který jsem spotřebo­
vala, byl stejný, možná že to byla i úspora, protože když potom ječím jak jezinka,
tak to bývá delší._
To je autentický výrok jedné účastnice semináře. Představa, že efektiv­
ní dovednosti jsou Časově náročnější, může být vnitřní brzdou používání. Když
jdeme někudy poprvé, vnímáme cestu jako mnohem delší, než když tudy
chodíme opakovaně. Nové věci prožíváme jakoby ve zpomaleném toku času.
Použít popis, informaci, výběr... samo o sobě nezabere mnoho času
(většinou mnohem méně než výčitky, hrozby, kázání...). Ale naučit se je - to
nějaký čas a úsilí potřebuje.

**Zkoušet nové postupy nejprve v klidných situacích**
Když jsou emoce celkem v klidu (vynesení koše, převlékání, zvládnutí
nové skladbicky na flétnu...) - to jsou příležitosti, v nichž můžeme začít zkou­
šet nové dovednosti a povede to pravděpodobně k úspěchu.
Jinak tomu bude v situacích, kdy jde o dvojku z chování, agresivní
chování nebo hodně pozdní příchod. Obě strany - dospělý i dítě - jsou v emocích,
možná se rozpoutal boj o moc, dítě už ani není „na příjmu" a nenaslouchá...
V těchto vypjatých situacích lidé třeba i zkusí použít některou efektivní do­
vednost. Nezvládnuté použití nových postupů však nevyznívá moc přesvědčivě
a obvykle proto ani nevede k úspěchu. Někoho to vede k neoprávněnému
závěru, že „ty dovednosti vůbec nefungují tak dobře, jak se uvádí".

Zkoušet nové dovednosti nejprve s lidmi, se kterými jsme v dobrých vztazích
Podobně může dopadnout pokus učitelů „otestovat" nové dovednosti
nejprve u dětí s vážnými problémy v chování _(Stejně na něj nic nezabírá, tak
zkusím něco z toho, co tam píšou.)._ Složitý kontext a narušené vztahy
(a nejspíš narušená důvěra k dospělým vůbec) mohou způsobit neúspěch,
který si můžeme opět vyložit tak, že tyto dovednosti nefungují. Obecně se dá
říct, že děti výchovně náročnější potřebují promyšlené, soustavné a dlouhodo­
bé působení. Postupy uvedené v této knize mohou pomoci zvládat i takovéto
situace, **je ale třeba si je nejprve dobře osvojit** v méně náročných situa­
cích a s lidmi, s nimiž celkem vycházíme. (Účastníci našich kurzů, kteří
s výchovně náročnějšími dětmi pracují, mají dobré zkušenosti především
s užíváním empatické reakce, pozitivní zpětné vazby a s trpělivým oceňováním
i drobných úspěchů.)


```
XIV. Z knížky do praxe
```
V této knize se už ale nezabýváme komunikací v situacích, kdy se
jedná o patologii. **Tam, kde jde o jakýkoliv hlubší patologický proces, je
třeba se obrátit na odborníky.**

**Raději mlčet**
_Uvědomil/a jsem si, že teď méně mluvím._ Tuto vetu slýcháváme na
našich kurzech dost často. V situacích, kdy lidé předtím používali vyčítání,
hrozby, utěšování, rady... si najednou uvědomí, že tohle by říkat neměli. _Co
mám říct? Jak to bylo? Co to mám napsané v těch poznámkách? No teď nemůžu
jít a listovat v sešitě!_ honí se v té chvíli hlavou. A protože nic automaticky
„nenaskočí" - mlčí. Tedy **aspoň nepoužijí nic z neefektivních stylů.** Často
už tento krok znamená velký posun.
_Přišla jsem do synova pokoje, zase měl oblečení rozházené na zemi. Nic
jsem neřekla, protože mě nic z těch chytrých větiček nenapadlo. Jen jsem se
rozhlížela po tom oblečení. A syn zabručel: „No jo, já už to jdu sklidit,"
a opravdu začal._
Jiná maminka referovala o výroku své dvanáctileté dcery: _Mami, s tebou
je to teď těžké, ty teď moc nemluvíš, zato se díváš.
Není_ snadné **_zdržet se nevyžádaných rad_** a **nespěchat s řešením**
_(Víš co, tak já zavolám tetě, že tam nepřijdeme..._ - ačkoliv dítě jen sděluje své
pocity, že se mu moc k tetě nechce, ale dost možná by šlo, kdyby dostalo na
výběr, zda jít či nejít, nebo kdy).
Pro učitele by se zásada „raději mlčet" mohla ještě rozšířit na obecněj­
ší zásadu, platnou od první do poslední minuty vyučování:
**Škoda každého slova, které řekne učitel, a mohlo ho říct někte­
ré dítě.**

```
Dát si čas na rozmyšlenou
Některé situace nemusíme řešit okamžitě. Sousedka vás například
upozorní na decibely, které se často linou z vašeho bytu, když nejste doma.
Vlítnout do synova pokoje a dát průchod svým emocím může přinést určitou
úlevu. Z mnoha důvodů, o kterých už byla řeč, to ale není to nejlepší řešení.
Mnohem víc pomůže promyslet si, co řekneme, a zvažovat možné reakce
druhé strany.
```
```
V kapitole o alternativách k trestání jsme hovořili o tom, že je někdy
dobré naučit se říkat, že se k dané situaci vrátíme, ale že ji nebudeme řešit teď
hned. Tato strategie se dá používat i v mnohem méně náročných situacích.
Získáváme tak čas na promyšlení efektivnější reakce.
```

```
Respektovat a být respektován
```
```
Vytvořit si vlastní „slovníček"
V každodenním soužití s dětmi, ať doma nebo ve škole, se určité situace
opakují. Pětkrát týdně se musí vstávat do školy, včas se vypravit, každý den
požadujeme po dětech činnosti spojené s osobní hygienou, udržováním pořád­
ku, jídlem... V mateřské škole se často objeví slzičky při loučení s maminkou,
tahanice o stejnou hračku, ničení věcí, žalování. Ve škole zapomínání úkolů,
vyrušování, sprostá slova... Stojí za to udělat si čas a tyto situace si sepsat -
nejen ty negativní, ale i pozitivní, aby se nezapomínalo na ocenění a zpětnou
vazbu. Pak si v klidu, s rozmyslem, zformulovat pro každou takovou situaci
několik vět s použitím efektivních dovedností - tak, aby vám „seděly", aby
v nich byly vaše běžně užívané výrazy. - Jestliže říkáte spíš: Fakt mě nadzved­
lo..., je to věrohodnější než spisovné: Jsem rozrušená...
```
**Je to jako učit se cizí jazyk**
S efektivními dovednostmi, které zatím nejsou v našem běžném reper­
toáru, je to jako se slovíčky a větami v cizím jazyce. I tam si v průběhu učení
sestavujeme slovníček, který občas bereme do ruky, a slovíčka i celé výrazy si
opakujeme. Nejdřív nám to zní nezvykle. A pak přijde čas, kdy navštívíme
zemi, jejíž jazyk se učíme, jdeme do obchodu a nakupujeme - a oni nám
opravdu naváží dvě kila jablek nebo dají vybrat pohlednice, jak jsme žádali! To
je velká motivace pro další učení. A tak jak mají lidé různé nadání na cizí
jazyky, tak jsou i lidé, kteří si osvojí efektivní dovednosti docela rychle, zatím­
co jiným to půjde pomaleji a namáhavěji. Naučit se to však dá. Většina „věc­
ných začátečníků" má schopnost se cizí jazyk naučit, problém je spíš v tom,
že se nechá odradit právě tím, jak to zpočátku moc nejde.

**Otevřenost**
Bylo by příliš krásné, kdyby všichni kolem vstřícně vítali naše první
pokusy o používání nových dovedností. Protože se zpočátku sami budeme cítit
nejisté, budeme neverbálně vysílat signály o své nejistotě, a okolí je zaznamená.
Nejistotou se tak mohou „nakazit" i druzí lidé v našem okolí _(Jak to myslí? Co
má tohle být?)_ a zvolí typickou strategii: nereagovat, neudělat vůbec nic a počkat
si, co z toho bude (přestože my jsme právě stvořili přímo ukázkovou informaci
a dali na výběr). Toto nedorozumění může opět vést k unáhlenému závěru, že
„to nefunguje".
Jindy se účastníci našich seminářů setkávají se shazováním a ironií:
_A, maminka byla na semináři a je zase nějaká chytrá! Tak nám ukaž, co ses
tam naučila!_ Zůstat „nad věcí" není v takových situacích snadné. Pomůže
uvědomit si, že je to vlastně obrana proti změně - jak už jsme uvedli jinde
v této knize, je mnohem snazší se bouřit nebo poslouchat příkazy než převzít
zodpovědnost.

```
U starší
vztah „my" a j
dokonce interpj
dospělí „zmákn
neznám!). Slyw
vyptávala, teď •
Nejlepsí,
zkoušet něco j
jak by spolu lidé
i u nás. Ale poh
co by ti bylo přý
a my abychom s
```
```
Udělat si sezi
společně s dö
Při našk
si v rodině nebi
ných a nepřijat
komunikačních
ky: „Když po n
které můžeme,
to celkem ochol
né? Které způai
a vedou k tomu
jim, odbýt je, i í
Odpovéd
na viditelné mi
něco ze sloupe
sklouzli k vyčíu
ze sloupečku _p
```
```
Chtěl/a bych 1
V kapito
„testovat" to, (
i dospělému a
můžeme udělat
překvapí negati
říct nebo ne: -h
něco takového i
Úspěšná
zkušenosti. Co j
vlastní nepřijen
```

```
XIV. Z knížky do praxe
```
U starších dětí stojí za odmítáním nových dovedností často již zažitý
vztah „my" a „oni", ona ničivá hra kdo s koho. Nové dovednosti mohou být
dokonce interpretovány jako nový, zřejmě zvláště záludný pokus, jak je chtějí
dospělí „zmáknout" _(Co to na mě zase zkouší, aby mě dostal - tohle ještě
neznám!)._ Slyšeli jsme i odrazující komentář pubertálního syna: _Doteď se
vyptávala, teď si myslí, že mi bude hrát na city._
Nejlepší, co můžeme doporučit, je **otevřeně přiznat, že se snažíme
zkoušet něco jinak.** Dá se to říct třeba takto: _Dozvěděla jsem se něco o tom,
jak by spolu lidé mohli lépe vycházet, jak spolu lépe mluvit, a chtěla bych to zkusit
i u nás. Ale pokud ti to nesedí, budu ráda, když mi řekneš, jak bych to měla říct,
co by ti bylo příjemné, abych v takové situaci řekla - aby ta věc byla v pořádku
a my abychom spolu vycházeli dobře._

```
Udělat si seznam přijatelných a nepřijatelných způsobů komunikace
společně s dětmi
Při našich pokusech komunikovat jinak nám může velice pomoci, když
si v rodině nebo ve škole uděláme společně s dětmi čas na rozhovor o přijatel­
ných a nepřijatelných způsobech komunikace podle kapitoly o neefektivních
komunikačních stylech. Zvládají to i předškolní děti. Jde o odpovědi na otáz­
ky: „Když po nás někdo něco oprávněně chce (není to žádost o laskavost,
které můžeme, ale také nemusíme vyhovět) - jak by to měl vyjádřit, abychom
to celkem ochotně udělali? Co je nám milé, jaké způsoby jsou pro nás přijatel­
né? Které způsoby považujeme za nepřijatelné, protože jsou nám nepříjemné
a vedou k tomu, že děláme věci neochotně, snažíme se je oddálit, vyhnout se
jim, odbýt je, i když víme, že se to má udělat?"
Odpovědi se zapisují do dvou sloupečků. Je dobré umístit pak seznam
na viditelné místo a třeba jej ještě doplňovat. Pokud někdo „ujede" a použije
něco ze sloupečku nepřijatelných způsobů, musíme si hlídat, abychom ne­
sklouzli k vyčítání a obviňování, a naopak využili příležitost procvičit si něco
ze sloupečku „přijatelné"!
```
```
Chtěl/a bych to slyšet?
V kapitole o partnerském přístupu jsme doporučovali vytvořit si návyk
„testovat" to, co říkáme dětem, ze dvou hledisek: zda bychom to řekli
i dospělému a zda by to bylo příjemné nám samotným. Tento test si
můžeme udělat i v situacích, kdy zkoušíme nové dovednosti - třeba když nás
překvapí negativní reakce na nějaký náš pokus nebo když váháme, zda něco
říct nebo ne: Jak bychom se cítili, co by to v nás vyvolalo za reakci, kdyby
něco takového řekl někdo nám?
Úspěšnost tohoto testu není stoprocentní - každý máme jiné životní
zkušenosti. Co je pro nás nepřijatelné (protože nám to třeba připomíná nějaké
vlastní nepříjemné zážitky), může znít druhému docela přijatelně. Většinou
```

Respektovat a být respektován

nám ale tento postup pomůže uvědomit si, proč něco nezafungovalo, ač si
myslíme, že jsme použili nějakou dovednost přímo předpisově. Mohl to být
tón, který se do sdělení vloudil, mohlo to být nezáměrné použití hodnocení
v popisu _(Ponožky se válí na zemi!),_ příliš řečí, byť jsou to informace Či popis.,.

**Neopouštět, co funguje**
Každá skupina lidí, kteří spolu žijí delší dobu, má svůj „slovník", svou
mluvu - slova, věty, které znamenají něco jen pro ně. Výrazy, které by mohly
být v jiné rodině považovány za ohrožující, mají pro jinou rodinu celkem
neutrální význam. Nemyslíme tím ovšem případ, že se v rodině běžně používá
shazování a všichni předstírají, že jim to nevadí. Máme na mysli výrazy, které
mohou mít kořeny v nějakém společném zážitku, který připomene třeba jed­
no jediné slovo. Pokud něco ve vaší rodině (třídě) funguje a **neodporuje to
zásadě vzájemného respektu a všem dalším principům uváděným v této
knize,** pak není důvod to opouštět!

**Humor**
Také humor je výborným pomocníkem, který umí nadlehčit situaci,
usnadnit komunikaci. Humor pomáhá, když se něčemu učíme a ještě to moc
nejde. Zažili jsme nespočet situací a další vyslechli od účastníků kurzů, kdy
humor „naučil" tím, že laskavým způsobem připomněl něco podstatného.

- Děti se například ptají otce: _A byl tohle trest nebo přirozený důsledek?_ Anebo
(velmi přátelsky): _Mami, teď vyčítáš - a na tom kurzu jste se učili, že stačí dát
informaci!_
Je samozřejmě třeba umět rozlišovat dobrosrdečný humor od škodolibosti
a ironie. Zásadně nikdy nevtipkujeme o slabostech a nedostatcích, o selháních
a nezdarech.

**(+a).(-b) * (-c)**
Kdo by řekl, že komunikace může mít něco společného s matematikou?!
A přece. Když účastníci na seminářích referovali o tom, že to „nezabralo",
chtěli jsme slyšet, **co přesně řekli.** _Použila jsem informaci, ale jako když
neslyší. Řekla jsem: „Špinavé ponožky patří do koše na špinavé prádlo. To jsem
zvědavá, kdy je tam ráčíš odnést." No a nic se nedělo, ponožky tam ležely dál._
Nebo: _Použila jsem já-výrok. Řekla jsem: „Vadí mi, že se chováš jako idiot." No
a ještě byl na mě sprostý._
V uvedených příkladech se **smíchaly efektivní a neefektivní styly.**
Neefektivní uvedly mozek do stavu pohotovosti, ten zaznamenal ohrožení
a podle toho jednal. Tak jako je výsledkem násobení záporného a kladného
čísla vždy číslo záporné, stejně tak **při současném použití efektivních
a neefektivních stylů určí výsledek styl neefektivní.** Je to, jako **by** se do
moučníku, kam jsme dali samé kvalitní suroviny, dostalo zkažené vejce.


```
XIV. Z knížky do praxe
```
**Vnitřní přijetí**
Na seminářích občas slyšíme, že „zatím nebylo moc příležitostí k použití".
Otálení s používáním bývá ve skutečnosti spíš známkou toho, že se tento pří­
stup míjí s našimi postoji, že zatím nedošlo k jeho vnitřnímu přijetí. **Někteří
lidé necítí potřebu něco měnit, protože jim připadá, že pokyny, zákazy,
srovnávání či pochvaly vlastně docela dobře fungují (zvláště u menších
dětí).** Pro někoho nem snadné nahlédnout rizika autoritativní výchovy, zejmé­
na její laskavější tváře, když je na první pohled všechno v pořádku.
**Efektivní dovednosti popsané v této knize jsou použitelné ne­
sčetněkrát za den** - od ranního buzení (informace, výběr) až po večerní
usínání (zpětná vazba, ocenění).
Pokud je pro někoho v důsledku jeho osobní historie **nepřijatelná
představa o rovnocennosti dítěte,** může se stát, že bude zkoušet nové
dovednosti jako nástroj manipulace, nebo s podvědomým přáním dokázat, že
nefungují. **V** takovém případě lze vzít tuto knihu jako informaci o existenci
jiných přístupů a jako nabídku, ke které se dá vrátit později.

```
Dlouhodobý proces
Ačkoliv účastníci často referovali o úspěších již po prvním semináři, je
to jen začátek. To, jak rychle budeme pokračovat kupředu, záleží hodně také na
věku dětí - čím menší děti, tím rychleji nastoupí účinky změn ve výchově
a komunikaci. Důležitý je i dosavadní styl výchovy či vzdělávání. Čím autorita­
tivnější styl, tím déle potrvá přechod k samostatnosti, k přebírání zodpovědnos­
ti. Čím více demokratických prvků bylo ve výchově používáno, tím rychleji se
dostaví kýžené reakce. Nelze čekat okamžité zázraky, chce to trpělivost
a výdrž, vítat i malé změny. Zda změnu oceníme nebo ji vůbec budeme vnímat,
záleží na tom, s čím ji srovnáme - znakem úspěchu může být už to, že se
vyhneme konfliktu, nebo že dítě žádanou věc sice odkládá, ale nakonec ji přece
jen udělá. Také přebírání dovedností dětmi je významným znakem úspěchu
(jeden tatínek nám referoval, že tři týdny poté, co začal používat empatickou
reakci, poskytla jeho šestiletá dcera empatickou reakci jemu).
```
```
Trpělivost
Čínský bambus prý celých pět let tvoří kořeny, a pak teprve vyrazí na
světlo. Můžeme to použít jako příměr k výchově. Dovednosti, které nabízíme,
mohou někdy přinést docela rychlý efekt ve zlepšení vztahů a v hladším fungo­
vání „provozu" v rodině, ve třídě nebo na pracovišti. Avšak zodpovědnost
a sebeúcta, které považujeme metaforicky za plody tohoto přístupu, se vy­
tvářejí postupně a dlouho. Dlouhodobým přínosem partnerského přístupu
k dětem může být také výrazně lehčí průběh puberty - kde se nenastolí
boj o moc, nemusí nastat ani pubertální revolta.
```

Respektovat a být respektován

**Nedávat nevyžádané rady**
Když se nám něco osvědčuje a přinese to pozitivní změnu do našeho
života, máme tendenci „vnucovat dobro" lidem kolem nás, zejména formou
nevyžádaných rad. Dovednosti a přístupy popsané v této knize považujeme za
esenci těch nejlepších zkušeností lidí mnoha generací s výchovou dětí a kulti­
vací vztahů mezi lidmi. Proto by se neměly znevažovat tím, že by se šířily ve
formě nevyžádaných rad _(Zkus..., Měla/neměla bys určitě..., Nesmíš...)._
Můžeme však předávat **informace o tom, co se nám osobně osvěd­
čuje:** _Docela zabírá, když..., V takových situacích říkám..., Mám dobré zkušenosti s...,
Tak mám takový pocit, že je u nás teď, co používám ty dovednosti, větší klid.
Pokud budeš mít zájem, řekni mi, ráda ti o tom poreferuji..._ Ty mohou probudit
u druhých zájem a otázky, na které bychom měli být připraveni odpovědět.

**Jen žádné pocity viny!**
Většina lidí používá ve výchově dobré i neefektivní způsoby. Ačkoliv
jste se možná poznali v některých neefektivních stylech, nejsou na místě
výčitky svědomí nebo dokonce pocity viny. Většina rodičů a učitelů postupova­
la ve výchově tak, jak nejlépe uměla, do značné míry v závislosti na tom,
jakou výchovou sama prošla. Spíše se - v duchu zásad této knihy - můžete
ptát: Tak co s tím teď udělám?

Tyto informace a zkušenosti jsou výzvou. Přejeme vám, aby vám po­
mohly **dát vašim nejlepším úmyslům při výchově dětí konkrétní podo­
bu.** Podobu, která umožní dětem budovat vlastní sebeúctu - „imunitní systém
osobnosti", který se může stát tou nejcennější oporou na jejich cestě životem.



