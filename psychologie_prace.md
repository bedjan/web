1. **Základní systematika předmětu psychologie práce, organizace a řízení**

_ **Předmět:** _ vztahy mezi psychikou a pracovní činností

_ **Vývoj oboru:** _

- počátky spojovány především s  **psychotechnikou** - ta se rozvíjela především ve 20. létech 20. století a jejím hlavním přínosem byl rozvoj psychodiagnostiky

**Hugo Münsterberg (1863 – 1916)**

- (Wundtův žák), profesor na Harvardu
- 1912 kniha _„Psychologie und Wirtschaftsleben&quot;_ (Psychologie a hospodářský život) – první systematické pojednání o tomto tématu
- je považován za zakladatele tzv. **průmyslové psychologie**
- převzal od W. Sterna termín **psychotechnika** (ve smyslu práce s lidmi x psychognostika – poznávání lidí) a položil tak základy k tomu, aby byla považována za relativně samostatnou disciplínu
- 1914 kniha _„Grundzüge der Psychotechnik&quot;_ (Základy psychotechniky)– široce vymezil psychotechniku jako psychologii užitou pro řešení problémů zdravotních, sociálních, zdravotnických, národohospodářských, právních, uměleckých i vědeckých

Jejím obsahem bylo:

1. zjišťování schopností člověka a výběr uchazečů pro různá povolání
2. pracovní příprava, výcvik a výchova
3. racionalizace práce a pracovního prostředí
4. rozbory práce a pracovní studie

(dodnes je to hlavní náplň psychologie práce)

**Max Weber**

- profesor národního hospodářství na univerzitě v Heidelbergu
- kniha _„K psychofyzice průmyslové práce&quot;_ – zabýval se metodickými otázkami zkoumání pracovních předpokladů, psychofyzickou podmíněností pracovní schopnosti, podporoval laboratorní experimentální postupy směřující k zachycení pracovní křivky (podle Kraepelinova vzoru) – současně kritizoval redukcionismus tohoto biologicky orientovaného přístupu
- vypracoval vlastní **teorii činnosti** , jejímž nositelem je plánovitě hospodařící a racionálně kalkulující člověk _ **homo economicus** _
- přesto si uvědomuje, že naše činnost je daleko častěji, než si myslíme, vedena ne rozumem, ale afekty a city – zdůrazňuje interpretující rozumění, které může na základě specifických poznatků zachytit a vysvětlit nevědomou emocionální motivaci činnosti (x Dilthey – vidí východisko ve vcítění)

**Během 1. světové války** – rychlý rozvoj psychotechniky hlavně v Německu a v USA

(N. – psychotechnické zkoušky pro výběr řidičů a pilotů, USA – skupinové testy inteligence využívané v ozbrojených silách – Army , Army )

V Německu byla založena Psychotechnická laboratoř – někteří odborníci, kteří v ní působili, měli velký vliv na rozvoj psychotechniky u nás (Walter Blumenfeld, Ewald Sachsenberg a jeho spolupracovník Jan Doležal)

- vlna zakládání psychotechnických ústavů

**Jan Doležal** - měl velkou zásluhu na tom, že u nás nedošlo v letech 1948 – 65 k takovému úpadku psychologie jako v jiných středoevropských a východoevropských zemích. Odmítal redukci psychologie na součást fyziologie nebo pedagogiky, obhajoval ji jako objektivní vědu, čelil snahám, které z kritiky zneužívání psychologie, psychotechnického zkoumání a testových metod dospívaly k paušálnímu zamítání aplikace psychologických poznatků v praxi nebo k podceňování jejich významu. Vytvořil moderní koncepci psychologie práce spojující výzkum a aplikaci.

Odlišný vývoj tohoto oboru v době **po 1. světové válce**

Socialistický blok s centrálně plánovaným hospodářstvím – rušení psychotechnických institucí v SSSR, pětiletky, některá témata nebyla vůbec řešena, protože je diktovala jednotná ideologie, mnohé organizační problémy byly řešeny politicky místi psychologicky, v podstatě nebylo možné rozvinout obor, který se od počátku 70. let vytvářel na Západě pod názvem psychologie organizace

X

prostředí tržně kapitalistického hospodářství (viz. Štikar, Rymeš, Riegel, Hoskovec - Základy psychologie práce a organizace, str. 32 – 37)

Celosvětově se však oblast psychotechniky nezáměrně zúžila na výběr zaměstnanců, navíc posuzování ne/vhodnosti uchazečů bylo zredukování na jediné kritérium: IQ

 došlo k roztržce mezi psychotechnikou a teoretickou psychologií

**Po 2. světové válce** se již mluví o **psychologii práce**.

Ukázalo se, že původní zaměření oboru je příliš úzké a proto se změnila celková koncepce psychologie práce, která se odrazila i v jejím změněném názvu (v USA byl změněn v roce **1973 na psychologii práce a organizace** ) a předmětem zájmu se stalo i studium jednání v organizačních podmínkách

původní pojetí

- **psychologie práce** jako soubor návodů pro řešení praktických úkolů průmyslové praxe
- soustředí se na pracovní činnosti = cesty a způsoby jak lidé jednají při plnění úkolů, které jsou odvozeny z pracovního procesu
- lidé jsou chápáni jako „pracovníci&quot;
- důležité pojmy: pracovní prostředí, úkoly, časové uspořádání, výkon, chyba, úsilí, zátěž, únava, návrhy pracovních postupů, design zařízení prostředí…

**nové pojetí**

- psychologie práce a organizace jako jedna ze speciálních psychologických věd s vlastní teoretickou základnou

- zahrnuje výše zmíněnou psychologii práce, ale i:
- **sociální psychologii** – zaměřuje se hlavně na vztah člověk – organizace, jeho rozvoj a případně ukončení v rámci „řízení lidských zdrojů&quot;
- lidé jsou považováni za „zaměstnance&quot;
- důležité pojmy: schopnosti, potřeby a jejich uspokojování, metody výběru, rozvoj kariéry, hodnocení, odměňování, výcvik, motivace

- **organizační psychologie** – zaměřuje se na jednání lidí (i skupinové) ve vztahu k organizaci
- lidé jako „členové&quot;
- důležité pojmy: komunikace, rozhodování, moc, vedení, účast, spolupráce, konflikt, organizační kultura, organizační změna

Základní disciplína = **obecná psychologie práce a organizace** – zkoumá zákonitosti psychické regulace pracovní činnosti a využívá tyto poznatky ve všech oblastech lidské práce

(studium práce a analýza nároků jednotlivých profesí pomocí specifických psychologických metod)

_**Hlavní části psychologie práce a organizace z hlediska základních stránek (aspektů) práce:**_

1. psychologie inženýrská
2. psychologie personální a poradenská (vč. posuzování pracovní způsobilosti i hodnocení pracovníků)
3. psychologie organizace a řízení
4. psychologie pracovní přípravy (výcviku)
5. psychologie ekonomická (teorie ekonomického chování, fungování trhu, podnikání, chování spotřebitele, …)

_**Hlavní části psychologie práce a organizace z hlediska jednotlivých oblastí (odvětví) práce:**_

1. psychologie dopravy
2. psychologie v energetice
3. …..

Obě hlediska se doplňují a prolínají

_ **Možnosti uplatnění psychologa v oblasti psychologie práce a organizace:** _

1. **výběr a rozmisťování** – vývoj hodnotících nástrojů, valorizace testů, analýza práce a profesiografická charakteristika pracovních oborů, identifikace potenciálu řídících pracovníků
2. **výcvik a rozvoj** – identifikace výcvikových a rozvojových potřeb, hodnocení efektivity výcvikových programů ve vztahu k produktivitě a uspokojení, plánování kariéry
3. **organizační rozvoj** – analýza organizační struktury, facilitace organizačních změn, maximalizace uspokojení a efektivity jednotlivců i pracovních skupin
4. **měření činnosti** – vývoj kritérií, hodnocení organizační efektivity
5. **kvalita pracovního života** – identifikace faktorů spojených s pracovním uspokojením
6. **psychologie spotřebitele** – hodnocení preferencí spotřebitele, identifikace reakcí na nové výrobky,
7. **inženýrská psychologie** – úprava pracovního prostředí, vývoj systémových informačních technologií, optimalizace efektivity systému člověk – stroj

1. **Základní systematika předmětu psychologie práce, organizace a řízení**

**Psychologie práce a organizace** _je speciální psychologická disciplína zabývající se různými aspekty působení člověka v pracovním procesu s cílem jeho optimalizace._

**Práce** _je komplexní lidská činnost, jejíž výsledky závisejí na podmínkách, za kterých probíhá._Podmínky jsou:

- **Vnitřní (subjektivní)**
- **Vnější (objektivní)**

**Psychologie práce a organizace** se rozvíjí na základě konkrétních potřeb a požadavků podnikové praxe.

**Pracovní činnost** je cílevědomá činnost, která člověku umožňuje přetvářet prostředí, měnit podmínky vlastní existence, vytvářet nové společenské hodnoty a je významným faktorem vývoje osobnosti člověka.

2 základní okruhy cílů psychologie práce:

1. **Řešení konkrétních praktických problémů podnikové (hospodářské) praxe**
2. **Rozvoj psychologie práce formou zobecňování získaných empirických poznatků a jejich integrací do širších teoretických systémů**

Témata, kterými se psychologie práce zabývá:

- **Vztah člověk – nástroj** , který ovlivňuje nejen produktivitu práce a její výsledky, ale i míru zapojení fyzických a psychických funkcí člověka v pracovním procesu. Předmětem _inženýrské psychologie a ergonomie._
- **Kvalita prostředí** , ve kterém práce probíhá – nepříznivé pracovní podmínky mohou být příčinou vzniku některých nemocí z povolání (např. extrémní hluk - hluchota, vibrace – poškození nervového systému, prašnost – silikóza).
- **Zdroje pracovní zátěže** – únava pracovníka a jak jí předcházet, režim práce a odpočinku atd.
- **Bezpečnost práce**
- **Rozbor pracovní činnosti** , stanovení nároků a požadavků
- **Vztah člověk – práce** , který je vyjádřen psychickými vlastnostmi (schopnosti, poznatky, odolnost vůči stresu, psychické stavy a procesy); předmětem _poradenské psychologie práce._
- **Subjektivní determinanty pracovního výkonu** – spokojenost, pracovní kázeň, motivace atd.
- **Vztah člověk – člověk** , resp. lidé: organizace práce, řízení; předmětem _sociální psychologie práce,_ resp. _psychologie práce a řízení_

**2.**  **Analýza pracovní činnosti a profesiografie**

_ **Analýza práce a pracovního místa je systematický postup, který slouží k získání podrobných a objektivních informací o práci, úkolu nebo funkci.** _

Pojem **analýza práce** a **analýza pracovního místa** jsou chápány buď jako totožné, a nebo je analýza práce viděna jako označení zahrnující v sobě také _předmět analýzy_ pracovního místa.

Analýza poskytuje obraz práce na pracovním místě, a tím vytváří zároveň představu o pracovníkovi, který by měl na místě pracovat. Jde tedy o _proces zjišťování, zaznamenávání, uchovávání a analyzování informací o úkolech, metodách, odpovědnosti, vazbách na jiná pracovní místa, podmínkách, za nichž se práce vykonává aj._

**Analýza práce a pracovního místa má zobrazovat práci tak, jak ve skutečnosti na daném místě a v dané době vypadá!**

**Analýza práce a pracovního místa tvoří základ personální práce.** Práce a pracovní místo musejí být analyzovány předtím, než je možné vykonávat ostatní personální činnosti.

**Informace vyplývající z analýzy práce tvoří základ personálního informačního systému každé organizace.** Personalisté tyto informace využívají téměř při všech personálních činnostech.

Hlavní činnosti řízení lidských zdrojů, které čerpají z informací získaných z analýzy, jsou zejména:

1. Posuzování a výběr uchazečů o výkon profese nebo funkce
2. Úprava a změny pracovního prostředí
3. Úprava a změny systému řízení včetně pracovních náplní
4. Vzdělávání, resp. vymezení potřeb pro vzdělávání
5. Stanovení kritérií pro hodnocení
6. Plánování budoucích potřeb v oblasti lidských zdrojů
7. Vytvoření plánů pro budoucí rozvoj schopností pracovníků
8. Stanovení reálných výkonnostních kritérií
9. Rozmisťování pracovníků na pracovní místa odpovídající jejich schopnostem
10. Stanovení kritérií pro odměňování

**Cílem** analýzy je **popis pracovních míst** , a ten je podkladem pro specifikaci pracovního místa.

Analýza a metody analýzy se zaměřují na dva okruhy:

1. **Analýza zaměřená na činnost**

Soustředí se na vykonávání úkolů, které práce zahrnuje a na podmínky, ve kterých (a za kterých) je vykonávána. Výsledkem je tzv. **profesiogram** **(= popis práce)**

Otázky, na které se během analýzy odpovídá: Název práce, kdo ji vykonává, co vyžaduje daná práce, jaká je její povaha, jaká je odpovědnost spojená s pracovním místem, jak se práce provádí, jaký je vztah prac. místa k dalším místům, jaké jsou normy výkonu atd.

1. **Analýza zaměřená na pracovníka**

Soustředí se na kapacitu, potřebnou pro úspěšný výkon profese. Základní otázky: jaké jsou požadované fyzické a duševní požadavky? Jaké jsou potřebné dovednosti? Jaké vzdělání a kvalifikace, zkušenosti, postoje…?

**Zdroje informací o práci a pracovním místě**

- Držitel pracovního místa
- Pozorovatel
- Bezprostřední nadřízený
- Specialista na analýzu
- Spolupracovník, podřízený
- Odborník
- Písemné materiály

**Metody zjišťování informací o práci a pracovním místě**

- _ **Pozorování** _ _–_ často jsou využívány formuláře se standardními druhy informací

- _**Interview (rozhovor)**_ – strukturovaný i nestrukturovaný (který podá velmi barvitý obraz o profesi, ale je náročný na realizaci a vyhodnocení), čas možno uspořit např. skupinovým r.

- _ **Dotazníková metoda** _ – nebezpečí zkreslení (záměrné či nezáměrné neporozumění otázce)

- _ **Technika kritických incidentů** _ – popis a analýza kritických událostí (tj. událostí, které během dne vybočuje z běžného chodu ať už pozitivně nebo negativně – např. zanedbání povinnosti nebo pomoc kolegovi nad rámec vlastní povinnosti.)

- _ **Mřížka atributů** _ – na základě **teorie personálních konstruktů** _ **George Kelleyho:** _ personální konstrukty jsou způsoby, jimiž lidé vnímají svět. Potup: vedoucí pracovník vytvoří kartičky se jmény svých pracovníků a rozdělí je do 2 sloupců – dobří (úspěšní)/špatní (neúspěšní). Následně určuje, co je společné dvěma dobrým pracovníkům a čím se liší od některého ze špatných. Metoda potupuje dál až do vyčerpání všech atributů, kterými se liší dobří a špatní. Takto lze získat seznam všech aspektů, jimž se liší dobrý a špatný výkon profese.

- _ **Hierarchická analýza úkolu** _ – začne se určením úkolu vedoucího pracovníka, který je dále rozčleněn na dílčí úkoly a ty jsou dále členěny – jedná se o rozepisování činností do dílčích úkolů. Informace se získávají zejména v rozhovorech s pracovníky.

- _ **Pracovní vzorky** _ **-** předvedení činnosti vykonávané na daném pracovním místě

- _ **Pracovní deníky** _ – přesné zaznamenávání vykonávaných pracovních činností.

**Metody analýzy**

Některé jsou univerzální (použitelné pro každé pracovní místo), některé velmi specializované.

- **Funkční analýza**

Univerzální. Používá standardizované popisy činností a požadavků na dané pracovní místo – na jejich základě vytváří obraz obsahu práce na tomto místě.

- **Seznamy a dotazníky**

Jde o seznamy aktivit, které jsou při práci využívány. Úplný seznam může mít i 500 položek. Posuzovatelé zaškrtávají aktivity, které ve své profesi vykonávají nebo je klasifikují z hlediska významu, frekvence, náročnosti atd.

_ **PMPQ** __:_ pro administrativní pracovníky a manažery. Obsahuje 21 škál z oblastí pánování, řízení informací, posuzování, komunikování a interpersonální vztahy. Každá šála je hodnocena z hlediska náročnosti na 9stupňové škále a z hlediska časové náročnosti.

_ **PAQ** _: vhodný pro manuální profese. Používá 6 hlavních kategorií činnosti a 194 deskriptorů posuzovaných z hlediska míry používání při dané práci:

1. **ANALÝZA PRACOVNÍ ČINNOSTI A PROFESIOGRAFIE**

**Pracovní činnost –** pojetí Provazníka (Psychologie pro ekonomy a manažery, Grada 2002)

- přirozený projev člověka
- nejvýznamnější ze všech aktivit člověka (dle Provazníka..)
- cílevědomé, systematické a záměrné působení člověka na vnější svět
- jejím prostřednictvím člověk získává prostředky pro existenci
- tvoří hodnoty
- aktivně formuje a rozvíjí psychiku člověka a jeho osobnost

Způsoby **členění** pracovní činnosti:

- podle složitosti
- podle rozložení na jednotlivé etapy
- podle převažující náročnosti

1. **Členění podle složitosti**

- u práce **předmětné** nebo takové, u níž jsou postižitelné vnější znaky
- docházíme k těmto složkám:

**1.)****Pohyb** - akce svalu, řízení zpravidla bezděčné

**2.)****Úkon** - např. přitažení dílce šroubem při montáži, vědomě kontrolováno, lze automatizovat

**3.)**  **Operace** - např. mytí oken

- příprava+průběh+kontrola operace jsou pod vědomou kontrolou

- předpokladem efektivního provádění operací jsou osvojené dovednosti a získaná pracovní zkušenost

**b)**  **Členění podle rozložení na jednotlivé etapy**

**1.) Plánování nebo příprava pracovní činnosti** - formulace, vytyčení a převzetí pracovního úkolu

**2.) Vynakládání síly, energie** - vlastní síly pracovníka nebo ovládání vnějšího energetického zdroje

**3.) Provádění speciálních pracovních operací** - na jejich zvládnutí závisí úspěšné splnění prac. úkolu

**4.) Kontrola průběhu činnosti** - je důležitá pro dosažení cíle v požadovaném množství a kvalitě

**5.) Kontrola výsledků činnosti** -porovnávání vytyčeného cíle se skutečným výsledkem

**c)**  **Členění podle převažující náročnosti**

**Práce převážně svalová**

– lze vyjádřit energetickou spotřebou

**Práce převážně smyslová**

– nelze vyjádřit energetickou spotřebou; je vázána na neuropsychické procesy a na činnost jednotlivých smyslů (namáhavost lze vyjádřit pouze nepřímo - mírou jejich nepříznivých změn)

**Práce převážně duševní**

– vázána na funkci vyšších psychických procesů, zvláště myšlení a rozhodování

- rovněž nelze vyjádřit energetickou spotřebou

- vyžaduje silnou koncentraci pozornosti, vysokou odolnost vůči neuropsychické zátěži, volní úsilí, dodržování pevného pracovního režimu (namáhavost opět lze vyjádřit pouze nepřímo - mírou nepříznivých změn v těchto procesech)

**Práce vykonávaná převážně ve styku s lidmi**

– zatěžuje i smyslové i vyšší psychické procesy

- klade nároky na vyšší míru rozvinutosti osobnosti pracovníků

- namáhavost se projevuje mnoha nespecifickými formami, převážně nepříznivými změnami v činnostních i osobnostních charakteristikách pracovníků

**Analýza práce**  **–** pojetí Štikara (Psychologie ve světě práce, Karolinum 2003)

**Východiska a cíl analýzy práce**

- analýza a hodnocení práce není totéž co hodnocení výkonnosti
- analýza práce = důležité aspekty určité práce, které ji pomáhají odlišit od prací jiných
- hodnocení výkonnosti diferencuje mezi pracovníky na základě jejich výkonnosti nezávisle na dílčí práci, kterou vykonávají

- hodnocení práce

ANALÝZA PRÁCE - tvorba kritéria - hodnocení výkonnosti

- popis práce

- analýza práce může být doplněna rozložením pracovního výkonu do řady oddělených částí
- lze použít:
- rozhovory s pracovníky
- vizuální zdroje informací o práci (popisy prací, kvantitativní materiály, obraz. Materiál, měřící technika, technické prostředky, produkty)
- pozorování
- vlastní pracovní zkušenost (participace při práci)
- expertní posouzení – dotazníky

Informace z analýzy práce ovlivní: stanovení pracovního postupu, režimu práce i očekávaných úkonů

AP je považována za základ, na němž se rozvíjí organizace lidských zdrojů

AP zahrnuje:

1. vývoj popisu práce
2. klasifikace pracovních činností
3. hodnocení pracovních činností
4. uspořádání a reorganizace pracovních činností
5. požadavky na pracovníky a charakteristiky pracovníků
6. hodnocení výkonu
7. výcvik pracovníků
8. mobilitu pracovníků v průběhu jejich odborné kariéry
9. úspěšnost a bezpečnost pracovníka
10. plánování pracovních sil
11. právní požadavky a předpoklady

Osvědčila se funkční analýza práce, inventáře dat o povoláních a analýzy pracovních úkolů.

Metodologie orientované na pracovníka:

- behaviorální (Flanaganova metoda kritických událostí)
- abtribuční (Fleishmanova škála požadovaných schopností)

AP: dílčí procesy a operace:

- počet a obsah hierarchicky uspořádaných úrovní – rozčlenění na funkční a logicky odůvodněné jednotky
- členění musí být použitelné pokud možno pro všechny typy prac. Činností (zobecnění)
- terminologie má respektovat termíny běžně užívané ve výrobních postupech

Členění: ČINNOSTI – ÚKOLY – PODÚKOLY- OPERACE – ÚKONY – ELEMENTY

Kritériem dělení je jednak hierarchie cílů, jednak funkční nebo realizační samostatnost.

Každá z ** činností** je tvořena několika základními **úkoly** (každý z nich = funkční cíl), ty lze členit i na **podúkoly**.

Úkol je dále dělen na operace. **Operace** je složka činnosti, jejímž vykonáním je splněn určitý cíl činnosti. Vzniká jako řetězec konečného počtu úkonů.

Každý **úkon** může být vykonáván samostatně, ale bez ostatních úkonů by z hlediska cílů činnosti neměl smysl; smysl dostává až v rámci operace). Úkon je základní prvek technologických postupů. Členění úkonů je jistou abstrakcí.

**Element** úkonu je nejmenší funkční složka činnosti, která sama o sobě nemá žádný smysl. Má smysl teprve v rámci řetězce elementů tvořících úkon (např. nelze stisknout tlačítko, aniž by byl proveden pohyb prstu k jeho dotykové ploše). Elementy úkonů lze dále analyzovat na psychologické a fyziologické komponenty – např. pohyb oka.

**Analýza se zaměřením na činnosti informační, rozhodovací a pohybové**

**1. Činnost informační** (ČI) = souhrnné označení aktivit senzorického a mentálního typu, příjem a zpracování informací, jež mají význam pro kontrolu a řízení.

Nositelem informací jsou signály fyzikální povahy. Z velkého množství signálů, které ke smyslovým orgánům pracovníka přicházejí, je třeba vybírat signály významné a utlumovat ty, které působí šum.

Informační činnosti probíhají ve třech fázích: **percepce, diskriminace a interpretace.**

**Percepce** může být přímá (reálné stavy) nebo zprostředkovaná (technicky) nebo jsou stavy zakódovány ve formě signálů.

**Diskriminace** prostá (dva stavy signálů: ano – ne) nebo relativní (vícestavné, vícehodnotové signály, které se můžou měnit kontinuálně nebo skokem, např. ručičkové x digitální ukazatele).

**Interpretace** – pokud jsou info kódovány, je totožná s dekódováním. Jednoduchá interpretace – porovnání se známou nebo označenou hodnotou, význam je okamžitě znám. Při analyticko – syntetické interpretaci musí být info porovnána s paměťovými stopami získaným profesionálním výcvikem a zkušenostmi.

**2. Činnost rozhodovací** = souhrnné označení aktivit mentálního charakteru, výběr jedné z více (alespoň ze dvou) alternativ dalšího postupu řízení nebo řešení technické situace.

Rozhodování je buď jednoduché nebo složité (soubor jednoduchých zásahů do systému, jež určí jeho další funkci). Rozhodování složité může být algoritmické, heuristické nebo kombinované.

**3. Činnost pohybová** = aktivita různého množství svalových skupin (manuální činnosti, ale i řízení strojů, psaní, verbální i neverbální komunikace).

Může převažovat složka dynamická (kontrakce a relaxace svalů) nebo statická (tah, tlak, držení a poloha těla).

**Profese –** pojetí Provazníka (Psychologie pro ekonomy a manažery, Grada 2002)

**-** představuje určitý speciální úsek pracovní činnosti, druh pracovní činnosti, který vyžaduje specifickou přípravu a zahrnuje konkrétní soubor nezbytných vědomostí, dovedností a specializovaných činností (úkolů).

**Profesní profil (statut)**

**-** pevně stanovený okruh vykonávaných pracovních úkolů, vymezen pro každou profesi

- individuální charakteristiky podmíněné vykonávanou profesí jsou závislé také na tom, které vlastnosti pracovníka daná profese rozvíjí či deformuje

- v souvislosti s profesí se také lidé zařazují do společnosti (je to dáno společenským hodnocením profese)

**Rozbor profese**

- slouží k racionalizaci pracovních činností, k organizování, výběru, rozmísťování pracovníků i k hodnocení pracovních výsledků

**a) Profesiografický rozbor** – u profesí, kde je snadno pozorovatelný průběh

**b) Modelové charakteristiky profese –** profese, které mají obtížně definovatelný průběh

ad a - Profesiografický rozbor zahrnuje:

- všeobecnou charakteristiku profese (úkoly a prostředky nezbytné pro její výkon)
- souhrn povinností pracovníka dle organizačních řádů a technologických předpisů
- popis obsahu pracovní činnosti a jí odpovídajících úkonů a operací
- popis pracovních podmínek – technických, ekonomických, společenských
- inventář požadavků na pracovníka – odborné, fyzické, zdravotní, psychické a osobnostní
- popis postavení profese ve společnosti a rozsah společenské odpovědnosti
- tyto informace pak shrnuje profesiogram.

ad b – Modelové charakteristiky profese – **tvůrčí** nebo **řídící**

**Model**** řídící činnosti** zahrnuje:

- vymezení funkční úrovně řídícího pracovníka, soubor práv a povinností
- charakteristika organizačního uspořádání, odborné náročnosti a členitosti činností
- specifikace struktury řídící činnosti vedoucího (podíl činností koncepčních a operativních, plánovacích a realizačních, technicko organizačních, ekonomických a personálních, usměrňujících a kontrolních, stimulujících a administrativních)

**Rozbor pracovní činnosti jednotlivců**

- postihuje rozdíly mezi pracovníky při výkonu práce, při plnění stejných nebo podobných pracovních úkolů
- je nutné stanovit kritéria – měřítka úspěšnosti:

1. **subjektivní**

- jsou založena na úsudcích posuzovatelů, kteří sledují průběh a hodnotí výsledky

- běžně dochází ke zkreslením

2. **objektivní**

- výsledky práce, které lze měřit:

- kvalita práce (stanovené parametry výrobků, počet zmetků, pochval od zákazníků, dodržování předpisů apod.)

- kvantita práce

- stabilita výkonu

- spolehlivost výkonu (nehody, poruchy strojů apod.)

- délka zácviku či adaptace (doba, za kterou pracovník zvládne požadavky práce)

- vertikální mobilita (postup do vyšších pracovních zařazení)

- stabilita v zaměstnání (délka setrvání v určitém podniku)

**Nároky profese** a způsob jejího výkonu různými pracovníky zjišťujeme těmito metodami:

- pozorování a rozhovory
- časové studie (snímky pracovního dne, snímky operace, momentková pozorování)
- pohybové studie (studie mikropohybové, cyklogram, niťová schémata)
- postupové diagramy (algoritmy a bloková schémata)

**Analýza práce a profesiografie**  **–** pojetí Štikara (Psychologie ve světě práce, Karolinum 2003)

**Profesiografie** = metoda sloužící ke sbírání údajů o pracovníkovi a jeho práci

Dělení podle účelu:

- profesiogramy určené pouze pro profesionální informaci
- profesiogramy určené pro profesionální poradenství a pro rozmisťování pracovníků do různých profesí
- profesiogramy určené hlavně pro racionalizační zásahy uvnitř profese (úprava prac. Prostření, výcvik a výběr pracovníků).

- v USA je známa např. Vitelesova psychografická metoda (profese se popisuje z hlediska 45 požadavků, např. senzomotorická koordinace, zručnost prstů, schopnost manipulovat s čísly apod.) nebo Dictionary of Occupational Titles- seznam asi 20 000 profesí

Z posledního lze použít vymezení pojmů:

- Hlavní skupina profesí – např. kvalifikovaný dělník, zacvičený dělník, úředník apod.
- Prac. Obor – např. dopravní povolání, tiskařská povolání
- - profese – skupina prací, které se podílejí na zhotovení určitého výrobku – např. pilot
- Prac. Kategorie – soubor prací, které mají jak společné tak i odlišné znaky – např. pilot tryskového letadla
- Prac. Místo – soubor činností, které vykonává určitý člověk na určitém pracovišti; soubor reálně vykonávaných činností vztahujících se k určitému místu a vázaných na určitý čas – např. strojvůdce elektBrické lokomotivy depa Ústí nad Labem

Práce se skládá z jednotlivých pracovních úkolů. Výčet prac. úkolů vyjadřuje náplň práce. Za typický prac. úkol lze považovat např. let z Prahy do Brna a zpět.

**3. Pracovní způsobilost, kvalifikace a kompetence pracovníků**

**Pracovní způsobilost** vyjadřuje specifickou připravenost pracovníka pro výkon určitého okruhu pracovních činností.

Míra souladu mezi požadavky profese a předpoklady pracovníka může být:

- **optimální** , pokud je soulad mezi nimi vysoký
- **přiměřená,** pokud je pracovník schopen se vcelku dobře vyrovnat s profesí a přizpůsobit se jejím požadavkům
- **nepřiměřená,** je-li pracovník jen z části schopen se vyrovnat s požadavky profese a jeho přizpůsobení zůstává nedokonalé
- **nežádoucí** tam, kde se individuální profil pracovníka dostal do výrazného rozporu s požadavky profese, případně kde některé osobnostní vlastnosti či předpoklady pracovníka mu znemožňují profesi zvládnout

Soulad mezi člověkem a prací je základní podmínkou jeho reálné úspěšnosti v daném pracovním zařazení.

_ **Pracovní způsobilost** _ v širším pojetí _ **tvoří:** _

1. fyzická způsobilost, respektive zdravotní stav pracovníka
2. psychická způsobilost k práci
3. odborná pracovní způsobilost
4. morální a občanská bezúhonnost

Fyzická způsobilost

Obvykle posuzuje lékař na základně porovnání fyzické zdatnosti a celkového zdravotního stavu daného jedince s fyzickými nároky práce a s jejími požadavky na zdravotní stav.

Psychická způsobilost k práci

Psychická způsobilost z hlediska psychologie práce bývá chápána jako způsobilost člověka pro výkon určitého typu pracovních činností či profesí.

Je záležitostí psychologů práce. Na základě psychodiagnostických metod mohou posoudit aktuální dispozice pracovníka a to jak v daném pracovním zařazení, tak i perspektivně.

Nástroje posuzovávání psychické způsobilosti :

1. psychodiagnostické metody
2. analýza biografických údajů
3. rozhovor
4. výsledky dlouhodobého pozorování pracovníka na pracovišti

Odborná pracovní způsobilost

Odborná způsobilost pracovníka vyjadřuje stupeň a rozsah jeho odborné přípravy pro výkon určité profese.

Psychická způsobilost a odborná způsobilost tvoří určitý obecný základ kvalifikace pracovníka.

**Kvalifikace**

– můžeme ji chápat jako aktuální připravenost k výkonu práce.

Do kvalifikační připravenosti pracovníka patří i poslední ze čtyř složek pracovní způsobilosti člověka, a to jeho morální profil. Jde o dílčí složku pracovní způsobilosti, která se jen nesnadno posuzuje.

Kvalifikace pracovníka reflektuje již bezprostředně požadavky profese či konkrétního pracovního zařazení.

Posuzování kvalifikace pracovníků je úkolem jejich vedoucích. Odpovědnost za ni má vždy bezprostřední nadřízený pracovník. Vedle formálního posuzování kvalifikace pracovníků (dosažené školní vzdělání a délka praxe) je důležité hodnocení kvalitativních hledisek v kvalifikaci pracovníků (skutečně získané poznatky a dovednosti, praktické zkušenosti, speciální schopnosti) a rovněž motivace k výkonu dané práce. Běžným postupem je vyžádání referencí od bývalého zaměstnavatele pracovníka. Již při vstupu do zaměstnání tak hrají roli obsahové, subjektivně podmíněné aspekty kvalifikace, vyjadřující jednak skutečnou úroveň připravenosti pracovníka k výkonu práce, hlavně však takovou její realizační kvalitu, která má již podobu kompetence.

**Kompetence**

je relativně cílový stav ve vývoji pracovní způsobilosti a kvalifikace pracovníka v daném podniku a na daném pracovišti.

Zahrnuje jak odborně profesní, tak i sociální hlediska. Profesní a sociální kompetence pracovníka vyjadřuje optimální stav jeho aktuálního uplatnění v podniku.

Zjišťování pracovní způsobilosti představuje určité metodologické a metodické problémy. Značná shoda existuje v odpovědi na otázku, v kterých případech je psychologické posuzování způsobilosti žádoucí. Jedná se o takové profese, které jsou mimořádně náročné a ty, které kladou na pracovníky určité specifické požadavky. Dále je to okruh profesí, kde selhání pracovníka může znamenat vážnou materiální ztrátu nebo ohrožení lidských životů.

Závažným problémem závažně ovlivňujícím účinnost posuzování pracovní způsobilosti je stanovení objektivních kritérií úspěchu pro jednotlivé profese a pracovní místa.Ve většině organizací taková kritéria chybí. Jistá kritéria mohou určit zkušení pracovníci (vycházejí ze znalosti profese), nebo jejich nadřízení (vycházejí převážně z ekonomické efektivity pracovních výsledků). Neexistence spolehlivých kritérií pracovního úspěchu značně ovlivňuje kvalitu posuzování způsobilosti.

Predikce pracovního úspěchu při zjišťování pracovní způsobilosti je „neuralgickým bodem&quot; tohoto procesu. I za optimálních podmínek, kdy jsou stanovena kritéria pracovního úspěchu a k dispozici je komplexní soubor metodických pomůcek, je predikce vždy pouze pravděpodobnostní. Do predikce úspěšnosti totiž zasahují okolnosti, které nelze ovlivnit. Na straně člověka to je jistá proměnlivost vlastností osobnosti v čase, především však dynamičtěji se měnící motivace. Proměnlivost v nárocích práce a pracoviště vyplývá ze zavedení nové technologie, ze změny organizace, režimu práce, stylu řízení apod.

Jeden z postupů, kterým je připravováno **posuzování pracovní způsobilosti** je určován zásadami, které můžeme shrnout do následujících kroků:

1. Psychologická analýza profese a stanovení psychických nároků na pracovníka
2. Volba vhodných metod, jimiž lze zjistit vlastnosti osobnosti nezbytné pro úspěšné vykonávání profese.
3. Výběr skupin úspěšných a méně úspěšných pracovníků.
4. Vyšetření obou skupin zvolenými metodami a statistické ověření shody výsledků zkoušek s úspěchy v profesi.
5. Doplnění metod dalšími vhodnými technikami podle výsledků dosažených u obou skupin.
6. Znovuověření účinnosti souboru metod po několika letech používání. Výměna a doplňování souboru metod je žádoucí z několika důvodů. Jednak je to již zmíněná proměnlivost nároků profese, jednak je vhodné některé metody postupně vyměňovat za jiné, přesnější a citlivější. Dále nelze vyloučit riziko, že při častém periodickém vyšetřování určité skupiny pracovníků začne na výsledek zkoušek nevhodně působit vliv učení.

Trend, který se u nás pod vlivem zahraničních zkušeností stále více prosazuje a směřuje k co nejvíce komplexnímu poznávání pracovníků, je realizování Assessment centre. Spočívá ve sledování a hodnocení pracovníků týmem školených pozorovatelů používajících integrovanou soustavu technik. Tento přístup je časově náročný, ale spolehlivější než dosavadní používané postupy.

**4. METODY PSYCHOLOGIE PRÁCE A ORGANIZACE**

Psychologie práce a organizace pracuje s velmi bohatým souborem metod a metodických postupů. Mezi základní patří:

1. **Pozorování**

= nejobecnější a základní metoda psychologie.

_Spočívá v záměrném, cílevědomém, systematickém a plánovitém vnímání vnějších, objektivních projevů jedince či sociální skupiny (objektu pozorování) pozorovatelem._

Dvě formy:

- **Introspekce:** pozorování vlastních psychických stavů a procesů
- **Extrospekce:** pozorování vnějších (objektivních) projevů druhých lidí

Dále můžeme rozlišit:

- **Pozorování nezúčastněné** – pozorovatel děj pouze sleduje
- **Pozorování zúčastněné** – pozorovatel je součástí děje

1. **Experiment**

= _vědecká metoda ke zkoumání psychických jevů v uměle vytvořených nebo přísně kontrolovaných a cílevědomě měněných podmínkách._

Dva typy:

- **Přirozený:** přibližuje se pozorování
- **Laboratorní:** většinou předpokládá vědomou účast zkoumaných osob

1. **Dotazování**

_Slouží ke sběru údajů prostřednictvím otázek předkládaných zkoumaným osobám._ Může se uskutečnit prostřednictvím 3 forem:

1. _Rozhovor_
2. _Dotazník_
3. _Anketa_

**Rozhovor:** někdy označován jako _pomocná psychologická metoda_ (uplatňován prakticky při všech psychologických šetřeních či výzkumech). Nevýhodou: značná časová náročnost.

- _Standardizovaný_ – přesně formulované otázky předkládané vždy ve stejném znění a stejném pořadí
- _Nestandardizovaný_ – konkrétní formulace i pořadí jsou individuální

**Dotazník:** základem jsou otázky. Rozlišujeme otázky _výzkumné_ a _funkční_ (ty nemají bezprostřední vztah ke zkoumanému jevu, ale plní jiné funkce – např. navození zájmu, posouzení spolehlivosti výpovědi na výzkumné otázky apod.)

- _Účelový (příležitostný)_ – tvořen speciálně pro daný výzkumný účel (např. zjištění názoru pracovníků na podmínky pracovní činnosti)
- _Standardizovaný diagnostický_ – pro identifikaci a měření osobnostních charakteristik nebo rysů, psychopatologických zvláštností atd.

**Anketa:** jedná se o zvláštní druh dotazníku. Liší se rozsahem (často obsahuje jen jednu otázku, příp. malý počet otázek).

1. **Psychologické testy**

_= soubor standardizovaných úloh, jejichž řešení má určitou vypovídající hodnotu o existenci či míře rozvinutosti určité psychické vlastnosti zkoumané osoby._

Uplatňují se při zjišťování úrovně a skladby intelektových předpokladů a výkonnosti zkoumané osoby v určitém specifickém ohledu (např. test schopnosti koncentrace)

Důležitá je standardizace a zpracované normy pro konkrétní populaci.

1. **Škály**

**Postojové škály** zjišťují, jaké postoje má zkoumaná osoba k určité skutečnosti nebo jevu. Představuje stupnici (kontinuum), které bývá vymezeno nejčastěji číselnými hodnotami (např. 1 až 5). Každé hodnotě odpovídá určitá kvalita a intenzita zjišťovaného postoje.

**Hodnotové škály** zjišťují preference určitých kulturně nebo individuálně ceněných jevů.

1. **Sociometrie**

_Umožňuje odhalit povahu vzájemných vztahů mezi jednotlivými členy malé sociální (pracovní) skupiny._

Představuje metodu měření neformálních vztahů.

Při vyhodnocení se užívají _sociogramy_, kde výsledky graficky znázorňují vazby ve skupině.

1. **Studium objektivních materiálů**

Před zahájením výzkumu, průzkumu či jiné činnosti je potřeba seznámit se s některými informacemi, např. velikost podniku, počet míst a rozmístění zaměstnanců apod., k čemuž mohou sloužit objektivní materiály, tedy nejrůznější podnikové dokumenty (organizační řád, personální evidence, náplň činnosti atd.)

1. **Studium průběhu a výsledků pracovní činnosti**

_= specifická strategie poznávání pracovníka, jejíž podstatou je posuzování kvality a kvantity průběhu a výsledků pracovní činnosti konkrétního člověka._

Rozborem je možné dospět k psychologickému posouzení.

Výhoda: zkoumanou osobu poznáváme v jejím pracovním prostředí.

1. **Profesiografie**

_= rozmanité metody a metodické přístupy zaměřené na zkoumání a rozbor určité profese a poznání jejích psychologicky významných charakteristik._

Význam spočívá v šíři uplatnění výsledků, které vytváří profesiografické rozbory profese.

Efektivní výběr spočívá v identifikaci pracovníka, jehož předpoklady nejlépe odpovídají požadavkům dané profese.

1. **Metody psychologické intervence a výcviku**

_= soubor rozmanitých přístupů a metod, jejichž primárním posláním je ovlivňování psychické činnosti._

Jedná se např. o **rozvíjení sociální citlivosti** , **podporu schopnosti přiměřeného sebeprosazování** (trénink asertivity) a **trénink jiných sociálních a manažerských dovedností**.

**5. PRACOVNÍ VÝKON A VÝKONNOST, HODNOCENÍ**

_ **VÝKON** _

- výsledek určité činnosti dosažený v daném čase a za daných podmínek,
- lidé podávají za stejné situace různé výkony,

- mění se v krátkých časových intervalech, proto je lepší zabývat se výkonností.

_ **VÝKONNOST** _

- připravenost pracovníků podávat určité výkony (kvalifikace pracovníka = aktuální připravenost k výkonu),
- výkonnost je alfou a omegou efektivnosti a růstu organizace,
- lze ji definovat jako efektivnost realizace úkolů, které vyplývají z požadavků pracovní funkce určitého pracovníka, tj. funkčnosti, kvality a kvantity práce,
- v průběhu času se mění jak výkon, tak výkonnost - ta závisí na množství a namáhavosti řešených úkolů v průběhu:

- směny,
- dne,
- týdne,
- ročního období.

_ **Objektivně je výkonnost determinována:** _

1. **subjektivními vnitřními činiteli** – fyzická kapacita, odborná kapacita, kapacita neuropsychické odolnosti a pracovního tempa, osobnostní kapacita, společensko-interakční kapacity,
2. **vnějšími technickými činiteli** – pracovní prostředí, pracovní prostředky, technologie, způsob a průběh práce, povětrnostní vlivy,
3. **sociálně ekonomickými činiteli** – formální makro- a mikrostruktura, způsob a styl řízení, resp. vedení, způsob hodnocení a odměňování pracovníků, formální a neformální vztahy, mimopracovní vlivy,
4. **činiteli vyplývajícími za časového průběhu práce** – zácvik, zapracování, aktivace monotónie, únava.

Výkonnost lze měřit několika způsoby a na základě více kritérií – kvantita a kvalita práce, stabilita výkonnosti v čase, stupeň změny psychických procesů a funkcí, spolehlivost výkonu (úrazovost, nehodovost, absentismus, fluktuace) atd.

Obecně lze považovat **výkonnost za výsledek schopností, motivace a činitelů situace** (vnější prostředí). Ve výsledné výkonnosti pak hraje významnou roli více faktorů individuálního, sociálního, ekonomického, ryze řídícího, technologického a jiného rázu. Důležité je i působení faktorů fyzikálního a chemického prostředí.

Jakákoliv změna v motivaci, v osobních cílech, emocionální rovnováze jedince, normách skupiny, stylu vedení a naopak v technologii, pracovním prostředí, organizačních normách může vyznít ve změnu výkonnosti.

**Odlišné parametry výkonnosti:**

- _ **Práce převážně svalová** _ – vlastní tempo dle pracovníka, pozor na monotónnost.
- _ **Práce smyslová** _ - klade nároky na nižší psychické funkce a na základní intelektové dovednosti (administrativa), někdy i tvůrčí.
- _ **Práce převážně duševní** _ - výkonnost pracovníků je vysoce individuální.
- _ **Práce ve styku s lidmi** _ – výkonnost pracovníků je vysoce individuální.

_ **METODY HODNOCENÍ PRŮBĚHU PRÁCE A VÝSLEDKŮ PRACOVNÍ ČINNOSTI** _

**Hlediska hodnocení:**

1. Pro organizační účely (platy, umístění, přidělení práce…)

2. Pro rozvoj pracovníků.

3. Kritéria ve výzkumu, k validizaci výběrových testů a dotazníků a hodnocení výcvikových programů.

**Charakteristiky dobré míry hodnocení** jsou

- reliabilita, praktičnost (hodnocení dostupné, věrohodné a přijatelné potřebám),
- rozlišitelnost (možnost vyjádření rozdílů mezi pracovníky)
- etika hodnoceni, relevance – nejdůležitější míra pro hodnocení – jak dobře se reflektují důležitá kritéria výkonu

**kritéria definujeme** jako to chování nebo výsledek práce, s nímž mohou kompetentní pozorovatelé souhlasit, že představuje nezbytné hodnoty potřebného výkonu

= prvním krokem pro definování kritéria je určit cíle, vůči kterým se posuzuje efektivita organizace či jejích částí.

**Měření pracovního výkonu:**

_ **1. Objektivní měření výkonu** _ _–_ užívání objektivních měr procesů chování a výsledků pracovní činnosti, nemusí být vždy výstižné – přílišný důraz na to, co se dá měřit objektivně a přehlížení dimenzí, které jsou obtížně měřitelné, může mít nešťastné důsledky.

_**2. Subjektivní (posuzovací) měření výkonu**_ _–_ nejobvyklejší metodou je grafické nebo numerické škálování.

Možnost využít více zdrojů – nadřízení, spolupracovníci, sebehodnocení, podřízení, zákazníci.

Sebehodnocení – pracovník, který hodnotí svou činnost také i ní nejvíce ví a může ji posuzovat komplexněji, příznačné pro sebehodnocení je to, že je ještě mírnější než posouzení spolupracovníky.

**6.**  **Sociální psychologie práce v rámci skupiny, v organizaci, v managementu, základní přístupy**

Sociální psychologie práce (SPP) je aplikací sociální psychologie v podmínkách lidské práce=

jde o zkoumání tří základních složek sociálního chování, tj. **chování individuálního, interpersonálního a skupinového** z hlediska sociální determinace určitých psychických jevů.

**Předmět zkoumání SPP:**

- Osobnost pracovníka
- Jeho motivy práce
- Podněty umožňující motivování
- Vztah k práci
- Spokojenost s prací
- Pracovní morálka
- Interpersonální vztahy ve skupině
- Struktura pracovní skupiny
- Efektivnost pracovních skupin
- Vztahy mezi vedoucím a spolupracovníky
- Komunikace
- Vlivy organizace a jejich změn na chování pracovníka
- Vlivy jednotlivých složek, kultury a filozofie řízení jedince

_ **SPP v rámci skupiny** _

Tradiční klasická SPP je zaměřena na **zkoumání prožívání a chování** jedince v rámci pracovní skupiny. Z vnějších sociálních determinant spadají do jejího zájmu **vlivy** :

- Technologie (obsah práce)
- Odměňování
- Interpersonálních vztahů
- Skupinových norem
- Komunikace
- Vedení
- Fyzikálního a chemického prostředí

_ **SPP v organizaci** _

Současné vidění sociálně psychologických otázek prožívání a chování jedince v práci je podstatně širší= preferuje se pohled z hlediska celé organizace: abychom lépe pochopili chování a jednání jedince, musíme brát, kromě skupinových, v úvahu také **vlivy organizační** :

- počet stupňů řízení
- počet členů organizace
- filozofie a kultura organizace
- zásady mzdové politiky
- zásady sociální politiky
- chování a prezentace manažerů vrcholového vedení

= danou problematiku označujeme jako **sociální psychologii organizace**

Dané pojetí zvýrazňuje **systémový pohled:**

- organizace je systém prvků a vztahů
- jedinec je prvkem subsystému sociálního
- každá změna v subsystému se může odrazit ve změně chování prvků (př.. změní-li se organizační zásady mzdové politiky např. snížením volnosti, kterou mají jednotliví vedoucí pro osobní ohodnocení pracovníka, může již jen informace o této změně pozitivně či negativně ovlivnit chování-např. výkonnost- určitých pracovníků)

_ **SPP v managementu** _

V procesu jednotlivých složek řízení lze u každé ze složek vyznačit určité sociálně psychologické aspekty, nejméně markantní jsou u plánování, výrazné u ovlivňování pracovníků

_ **Základní přístupy** _

1. **Diagnosticko- výzkumný** - odkrývání, analýza vyskytujících se jevů, hledání jejich příčin, průběhu, podstaty, aplikovaný výzkum zaměřený na praxi

Varianty výzkumu:

- Formulativní (průzkumný)- o objektu výzkumu jsou nejasné představy, cílem je upřesnit problém- popisný (deskriptivní)- jestliže jsme schopni na základě poznatků stanovit hypotézu. Výzkum umožňuje popis a analýzu sledovaných sociálních jevů.
- Experimentální- jestliže dostatečná úroveň poznatků pomáhá objasnit příčinné vztahy (málo frekventovaná varianta). Většina výzkumů sleduje komparaci, resp. Korelace.

1. **Terapeuticko- realizační**
  - spočívá v řešení problému
  - v odstranění příčin negativních působení jevů (nízké výkonnosti, fluktuace, špatných vztahů ve skupině, nevhodného přístupu vedoucího apod.)
  - může jít o „terapii&quot; sociální atmosféry, jednotlivců, určitého stavu organizace (nespokojenost) apod.
  - řešení přesahuje kompetenci psychologa
  - řešení nespočívá v „nárazové terapii&quot;, jde o dlouhodobý korektivní proces
  - psycholog by měl vystupovat jako poradce
  - řešení a jeho realizace je vždy v rukou vedoucích
2. **Preventivní**
  - Předcházení výskytu negativních jevů, zabraňování jejich vzniku
  - Základem je využívání dosavadních poznatků a těch prvků a procesů, jež mají posilující vliv na výskyt sociálních pozitivních jevů
  - Prevence by měla vycházet z poznatků výzkumu, resp. ze zkušeností z „terapie&quot; a průběhu realizace návrhů na opatření
  - U prevence by měla být respektována variabilita a specifičnost každého sociálně psychologického jevu, který se vyskytuje v různých podmínkách technologie, struktury skupiny, její četnosti, cílů atd.
  - Každý sociální psychologický jev na jiném pracovišti je specifický, má vlastní znaky a charakteristiky
  - Podobně specifický je i v různých časových úsecích

**7. MOŽNOSTI APLIKACE SOCIÁLNÍ PSYCHOLOGIE PRÁCE V MANAGEMENTU, V ORGANIZACI**

**Dvě základní definice managementu** :

1. **Management jako předmět studia** : soubor přístupů, názorů, zkušeností, doporučení, metod, které manažeři užívají ke zvládnutí specifických činností- manažerských funkcí k dosahování určitých skupinových či organizačních cílů

1. **Management jako soubor specifických funkcí vykonávaných vedoucími pracovníky** : proces plánování, organizování, personálního zajišťování, ovlivňování a kontroly organizačních činností zaměřených na dosažení organizačních cílů

**Základní definice organizace** :

Určitý způsob uspořádání prvků, vtahů a činností vzhledem k organizačním cílům při respektování hlediska účelnosti a funkčnosti.

**Organizace je:**

- systémem lidských, materiálních a finančních vstupů a výstupů
- systém otevřený (interakce s prostředím)
- systém s více cíli
- systém tvořený subsystémy (technicko- technologický, sociálně psychologický, subsystém řízení- praxeologický, systém funkcí, cílů, poslání, strategií), které jsou ve vzájemné dynamické interakci
- systém ovlivňovaný systémem komunity a společenským systémem

**Základní definice manažera:**

Jedinec, který dosahuje stanovených cílů organizace prostřednictvím druhých

**Intervence SPP v plánování:**

- **Plán:** lidmi vypracované a pak realizované zaměření na účel (cíle, poslání) řízeného procesu nebo organizační jednotky (např. firmy jako celku, závodu, provozu, dílny) a dále pak stanovení cesty (postupů a prostředků), jak ho ve stanoveném čase a na požadované úrovni dosáhnout

  - Intervence SPP: schopnosti a motivace lidí vytvořit kvalitní plán, vytvořit dobrou podnikatelskou strategii, zasadit do plánu vhodné inovace (technologické, výrobkové, personální atd.)

- **Organizování:** posláním organizování je vymezit a hospodárně zajistit plánované a jiné nezbytné činnosti lidí při plnění cílů a dalších potřeb firmy nebo její části. Využívá výhod dělby práce (především specializace), zajišťuje koordinaci potřebných činností a vztahů lidí, kteří je provádějí. Řád, disciplínu a způsob prováděných činností usnadňuje vymezením pravomocí a zodpovědnosti lidí, zúčastněných v organizovaných procesech. Z hlediska kvality se s ostatními funkcemi navzájem silně podmiňuje.

  - Intervence SPP **:** neformální vztahy v organizačních strukturách, vliv četnosti členů skupin na jejich výkonnost, role vedoucích a řadových pracovníků, důsledky určitého způsobu a stanovení koordinace, pravomoci a zodpovědnosti jednotlivých pracovníků, vytváření speciálních týmů, struktura organizace a styl vedení, autonomie organizačních jednotek ve firmě versus jednotné liniové řízení- důsledky.

- **Personální zajištění:** umění zajistit správný výběr kvalitních a dlouhodobě loajálních spolupracovníků, jejich rozmístění podle profesních a kvalifikačních předpokladů i potřeb, jejich objektivní hodnocení a jejich další kvalifikační rozvoj.

Zahrnuje:

◦ plánování, zajištění, výběr, pracovní nasazení vhodných spolupracovníků

◦ hodnocení práce a pracovníka

◦ postup či sestup

◦ převod

◦ uvolnění pracovníků

◦ zvyšování kvalifikace a rekvalifikace

◦ systémy odměňování (odměňování dle reálně dosahovaných výsledků)

◦ pracovní podmínky zaměstnanců

◦ personální záležitosti

=tzv **. personální management**

  - Intervence SPP: psychologická analýza práce, psychodiagnostika, psychologické poradenství, metodiky hodnocení, postoje ke kvalifikaci, odměňování, pracovním podmínkám atd.

- **Ovlivňování:** proces interakcí mezi subjekty (vedoucími) a objekty (řadovými pracovníky) řízení. Cílem je prosazení a realizace rozhodnutí manažera. Proces je možné vyjádřit v termínech motivování, vedení, komunikování.

- **Motivování:** proces poznávání a stimulování chování a jednání pracovníků, jehož cílem je formování a udržení motivace v žádoucím směru, intenzitě a kvalitě.

  - Intervence SPP: podíl na tvorbě incentivních systémů, na programech výkonnosti, při aplikaci některých motivačních teorií.

- **Vedení:** je založeno na moci. Lze je interpretovat současně jako proces a jako schopnost manažera. Jako proces je užíváním vlivu k usměrňování a koordinování aktivity členů organizovaných skupin směrem k dosahovaní skupinových cílů. Jako schopnost je souborem kvalit a charakteristik přisuzovaných těm, kteří takový vliv vykonávají.

  - Intervence SPP: analýza stylů vedení, analýza předpokladů efektivního vedení (na straně manažera, na straně skupiny či organizace).

- **Komunikování:** nástroj zprostředkování sociálních interakcí v organizaci, v procesu řízení nástrojem realizace rozhodnutí.

  - Intervence SPP: podmínky efektivnosti komunikace, komunikace dolů- nahoru v organizaci, neformální komunikace

- **Ovlivňování v pracovních skupinách:** pracovní skupiny jsou základem sociálního subsystému organizace, kromě základní funkce, kterou je dosahování formálních skupinových cílů, plní i řadu psychologických funkcí (sdružování potřeby, pocit identity, sebepoznání jedince, pocit bezpečí, potřeba stimulace, sociálního kontaktu, afiliace, dosahování úspěchu, nezávislosti atd.)

  - Intervence SPP: neformální vztahy, skupinové normy, klima skupiny, činitelé efektivnosti, role a status jedince ve skupině

- **Kontrolování:** sledování rozdílů stavu projektovaného (cíle) a skutečného (výsledky). Těsně spjata s plánováním, kontrola je zpětnou vazbou pro vyhodnocení původně stanovených cílů a opatření.

  - Intervence SPP: postoje jedinců ke kontrole, možnosti sebekontrolování pracovníků (preventivní kontrola), kontroverzní povaha kontroly a její důsledky.

**8.Teorie pracovní motivace v kontextu s přístupy k řízení**

**Motivace** (z lat. movere) = v lidské psychice působí specifické, ne vždy zcela vědomé nebo uvědomované vnitřní hybné síly – pohnutky, motivy → ty činnost člověka (jeho chování, resp. poznávání, prožívání, jednání) určitým způsobem orientují (zaměřují), v daném směru ho aktivují a vzbuzenou aktivitu pak udržují

→ navenek se působení těchto sil projevuje v podobě motivované činnosti, motivovaného jednání (ne každá činnost člověka je motivovaná – např. reflexy)

- Motivace působí současně ve třech rovinách (dimenzích) → _dimenze směru_– motivaci a činnost člověka zaměřuje určitým směrem, „chci to a to&quot;; _dimenze intenzity_– úsilí člověka o dosažení cíle – větší či menší; _dimenze stálosti_– vytrvalost
- **Motiv** – může být chápán jako psychologická příčina či důvod určitého chování nebo jednání člověka
- **Stimul** – jakýkoli podnět, který vyvolává změny v motivaci člověka → rozlišit od motivu → stimulace = vnější působení na psychiku člověka, v jehož důsledku dochází k určitým změnám jeho činnosti prostřednictvím změny psychických procesů, především pak prostřednictvím změny jeho motivace

- Jak jednotlivé koncepce řízení přistupovaly k člověku – jejich charakteristika z pohledu ovlivňování pracovní motivace

**Klasický (technokratický) model řízení**

- Spojen s jménem **Frederika W. Taylor** a –jeho principy publikovány v roce 1911
- Někdy mluvíme o tzv. **„vědeckém řízení**&quot; → metoda vědeckého řízení spočívala v analýze pracovní činnosti, v její rozdělení na jednotlivé úkony, v nalezení nejefektivnějšího způsobu vykonávání pracovních operací, ve výběru vhodných pracovníků a jejich důkladném zacvičení, systém hmotné motivace pracovníků

- Vycházelo se z předpokladu, že pro většinu lidí je práce nutným zlem, kterému se s chutí vyhnou, jakmile se jim naskytne příležitost

- Vnitřní motivace k odpovědné a tvořivé práci = něco mimořádného → u většiny lidí převládá nechuť k odpovědnosti a nezájem tvořivou práci

- Prakticky jediný zájem člověka = odměna za práci v penězích, popřípadě v jiných materiálních výhodách → _hmotná odměna významnější než samotná práce_

→ → není práce, kterou by člověk nebyl ochoten udělat, když za ní dostane dostatečně zaplaceno

→ pracovní síla chápána jako zboží

- Celkově skeptický pohled na člověka a na jeho schopnosti kvalitního výkonu
- Ovlivňování motivace člověka metodou „cukru a biče&quot; → cukr = odměna za práci; bič = snížení nebo odejmutí odměny nebo postih

- Veškerá stimulace založena na hmotných stimulech a strachu z postihu

- Přestože je dokázáno, že lidská motivace je determinována mnohem složitěji, tento přístup se mnohde udržuje dodnes (→ protože z hlediska řízení je velmi jednoduchý)

→ zejména tam, kde jsou lidé skutečně existenčně závislí na výdělku z práce (tam, kde lidé dle Maslowovy teorie hierarchie potřeb dosáhli jen nejnižšího stupně seberozvoje a kde je pro ně nejdůležitější uspokojení základních fyziologických potřeb a potřeby bezpečí → pokud se vývoj dostane dále, tento druh motivace přestává fungovat)

- Dalším představitelem klasického řízení je například Fayol, Weber

**Weber**

- Tzv.model „ **byrokracie**&quot; → založen na logice, racionalitě, výkonnosti
- Představuje ideální podobu,k níž se může organizace jen přiblížit

- **Elementy ideální byrokracie** : přesné rozdělení profesionálních aktivit, obsazení každé pracovní pozice expertem, existence hierarchie autorit vytvořená jednotlivými úrovněmi řízení, vytvoření systému rolí a pravidel, obsazování míst a povyšování dle odborné kompetence, striktní oddělení soukromého a individuálního od všeho, cose vztahuje k organizaci, spojení pravomocí a technického vybavení pro určitou pozici pouze s organizací, nikoli s osobou, dokumentování a uchovávání všech rozhodnutí, postupů apod.

**Paternalistický model řízení**

- Odvozen od klasického modelu řízení
- Neosobnost světa práce je vyvažována charismatickou silou osobnosti stojící v čele podniku

- Typický příklad paternalistického modelu řízení = Tomáš Baťa → byl „hlavou rodiny&quot; svých zaměstnanců a spolupracovníků → ovlivňoval vše, co se týkalo koncepce rozvoje podniku a řízení výroby, ale i volný čas a bydlení svých zaměstnanců → všechny jeho zásahy byly objektivně výhodné jak pro jeho zaměstnance, tak pro rozvoj firmy; tvář „dobrého otce&quot; vnímali i spotřebitelé (hromadná výroba obuvi → nižší ceny při relativně dobré kvalitě)

- Byly hledány hlavně slabiny toho přístupu → ALE v rukou altruisticky a zároveň racionálně orientovaného podnikatele může vést k dobrým hospodářským i sociálním výsledkům
- Vrchol funkčnosti = v japonských podnicích (tradičně orientovaná společnost…)

**Model lidských vztahů (Human relations)**

- Průmyslová revoluce → nejen převratné změny ve výrobě, ale i revoluce sociálních vztahů mezi zaměstnavateli a zaměstnanci
-

→ tuto sociální revoluci způsobily především tři faktory:

1. Zvyšující se investice ve všech oblastech podnikání mohly být vyváženy přiměřeným výnosem pouze když pracovní síla zaměstnanců byla využívána skutečně efektivně
2. Snaha po dosažení efektivního využívání pracovní síly vedla k odosobnění vztahů na pracovišti → zejména vztahů nadřízený – podřízený → důsledky této situace volaly po změně
3. Rozpracování sociálního darwinismu, který vysvětluje lidské chování z hlediska soutěže o přežití → každý člověk je zodpovědný hlavně za sebe, nikoliv za druhé; občasně ve společnosti existují přirození vůdci a lidé podřízení, kteří jsou méně hodnotní proto, že se nedokáží sami o sebe postarat

→ tyto přístupy = slepá ulička (na jedné straně potřeba efektivnosti, na druhé odlidštění vztahů na pracovišti jako nepřekonatelná bariéra rozvoje)

- **Studie Eltona Maya** → zlepšování fyzických podmínek práce ovlivňovalo pracovní výkon méně než vztahy mezi lidmi na pracovišti
-

→ _nejsilnější motivační činitel v práci_ _ **= lidské vztahy** _, které sytí potřeby užitečnosti a důležitosti → uspokojení těchto potřeb vede ke zmenšení přirozeného odporu k formální autoritě, zvýšení pracovní morálky a ochoty spolupracovat

- Lidé motivováni nepřímo tím, že se investovalo úsilí do vytvoření příznivého sociálního klimatu
- Pracovní kolektiv je tou největší silou, která dokáže posunout dále hranice efektivnosti lidského výkonu
- Zdůrazňuje potřebu sounáležitosti a uznání

- Počáteční nadšení vystřídáno poznáním, že péče o lidské vztahy na pracovišti sama o sobě nezaručuje nepřetržitý růst efektivního využívání pracovní síly člověka

- Humans relations (1926-1945) vzniklo jako protiváha taylorismu
- Navazuje na ně sociální psychologie práce, některé teorie motivace
- Human relations napojeno také na zkoumání neformálních vztahů ve skupině a jejich využití
- Pěstování public relations, dny otevřených dveří,…

**Humanistický model řízení**

**= model řízení lidských zdrojů**

- Vznikl začátkem 60.let → jeho myšlenky se prosazují až ve 2.pol. 90. let
- Těžištěm zájmu = člověk – jeho individuální potřeby, jeho jedinečnost a vše, co se vztahuje k podmínkám, které mu umožňují nebo napomáhají dosáhnout maximálních možností, jež jsou v něm skryty
- Zdůrazňuje nejvyšší potřebu člověka = seberealizaci
- Nejdůležitější rys seberealizovaného člověka = tvořivost → je otevřen novým zkušenostem, dokáže dojít k novým závěrům na základě známých informací…

- _Předpoklad, že práce má pro člověka v životě zásadní smysl_
- Lidé mají potřebu tvořivosti, jsou zodpovědní za svoji práci, schopní sebekontroly → pokud se tyto charakteristiky neprojevují navenek, neznamená to, že nejsou, ale že se nerozvinuly díky nepříznivým podmínkám → je možné je rozvíjet dál

- Humanistický model nemá žádná jednoznačná pravidla → nabízí značnou proměnlivost

- Manažer musí znát individuální odlišnosti lidí, přizpůsobovat stimulaci konkrétnímu člověku, jeho potřebám
- Klade vysoké nároky na všechny části řídících struktur
- Základem je identifikace člověka s prací, s vlastní profesí i vlastním podnikem

**8.**  **Teorie pracovní motivace v kontextu s přístupy k řízení**

1. **Mechanistické přístupy, klasická škola**

1. **Taylorova koncepce** _(1856 – 1915)_

Vytváří vědecký základ, který nahrazuje staré, tradiční metody práce.

Rovnoměrně rozděluje odpovědnost a práci mezi vedení a dělníky.

Nalézá ideální pracovní metody, poskytuje mzdu v závislosti na individuálním výkonu.

_Pojetí motivace__:_ jediný účinný prostředek motivace je **progresivní mzda** ; základem je manipulace jedincem prostřednictvím odměny, autokratický způsob řízení, podceňování aktivity jedince a vlivu skupin, zdůraznění formálních vztahů a úlohy organizace.

1. **Fayolismus** _**(Henry Fayol)**_

Poprvé formuluje otázku o nutnosti vyčlenění vlastní řídící činnosti jako samostatného předmětu zkoumání. Zdůrazňuje paralelu mezi sociální organizací a živým organismem.

5 základních prvků funkce správy: **předvídání** , **organizování** , **přikazování** , **koordinace** , **kontrola**.

Podstata teorie – 14 principů: dělba práce, pravomoc, disciplína, jednota rozhodování, jednota vedení, podřízení individuálních zájmů společnému, odměňování, centralizace, linie pravomocí, pořádek, rovnost, stabilita ve funkcích, iniciativa, korporativní duch.

_Pojetí motivace:_ důležité je **stanovení pobídek** pro vyvolání žádoucí motivace, zvýraznění role vedoucího pro motivování podřízených, minimum ohledů na pracovníky.

1. **Byrokratická teorie** _**(Max Weber)**_

Uplatňuje se při zvyšování efektivnosti členů organizace tím, že v nich rozvíjí nutné návyky a dovednosti. Umožňuje řešit účinnost organizace jako celku.

Zdroj iracionality (např. individuální motivy) je potřebné redukovat prostřednictvím maximální identifikace s organizací.

Základní rysy modelu: činnost nutná k dosažení cíle se člení na _ **nejjednodušší operace** _, organizace se vytváří v principech _ **hierarchie** _, činnosti jsou regulovány _ **normami a pravidly** _, ideální vedoucí řídí racionálně a neosobně v duchu norem a předpisů; ze zkušeností – byrokratický typ organizace je schopen zabezpečit nejvyšší stupeň efektivnosti.

_Pojetí motivace:_ **řízení a vedení = vydávání a přijímání příkazů** , je podceňována participace lidí na řízení a lidské potřeby, zdůrazňována formální autorita.

1. **Human relations – škola lidských vztahů** _**(Elton Mayo)**_

„ **Behaviorální management&quot;** – reaguje na neúspěchy teorií řízení. Rozvíjí představu člověka jako sociálního živočicha.

Práce a základní biologické potřeby mají relativně menší význam než sociální a psychologické postavení dělníka.

Obecná charakteristika modelu: motivace je určována neformálními vztahy ve skupině a organizaci, hierarchie podřízenosti a formalizace organizačních procesů není slučitelná s podstatou člověka, práce je především skupinová činnost.

Pojetí motivace: **incentivistické** – je potřeba vytvářet pobídky, které podněcují **sociálně psychologické potřeby člověka** a vyvolávají žádoucí aktivitu ve prospěch organizace

.

Související teorie motivace:_ **Douglas Mc Gregor, Chris Argyris:** _ základním problémem je nedostatek souladu mezi psychickými potřebami a požadavky organizace.

1. **Procesní přístupy**

Myšlenkové zázemí v teorii _ **Fayola** _. Jde spíše o didaktický přístup k řízení.

1. **Psychologicko-sociální přístupy**

Teorie pracovní motivace, jejichž autoři usilují o realizaci v managementu. _ **Mc. Gregor, A. Maslow, V. Vroom, F. Skinner, L. Porter, F. Herzberg** _ _(viz okruh č. 9)_

1. **Systémové přístupy**

Vážou se na _ **Faylovu** _ myšlenku: je potřeba umět harmonicky řídit celek tak, jak je nutné pro dobrý orchestr.

Uplatňují tvrdou racionalitu při řízení technických a výrobních objektů, ale doporučují opatrnost při snaze uplatňovat tyto postupy u vedení lidí: **chování člověka vychází z uspokojování potřeb.**

**Chester Barnard**

- Věnuje pozornost otázkám motivace lidí, zejména problému rovnováhy mezi _přínosem_ a _uspokojením_ jedinec přináší svůj vklad efektivně do organizace pouze má-li zajištěno osobní uspokojení a výhody
- **Upokojení = stimul** ; primární povinnost vedoucích: řízení stimulů uvnitř organizace
- 4 konkrétní možnosti uspokojení (pobídky): **hmotné** , **prestiž a osobní moc** , **žádoucí fyzické pracovní podmínky** , **duševní podněty** (hrdost z mistrovství, pocit shody atd.)
- 4 typy obecných stimulů: přitažlivost pracovní činnosti, pracovní podmínky a jejich shoda s pracovními návyky dané osoby, možnost pociťovat osobní účast na probíhajících procesech, možnost styku s jinými osobami

1. **Kvantitativní přístupy**

Uplatňují matematické modely, formalizované metody a algoritmizované postupy. Rozvoj výpočetní techniky vytváří nástroje a technologie ke zkvalitnění, urychlení a zhospodárnění manažerských funkcí, zejména plánování, organizování a kontrolování.

_Pojetí motivace:_ snaha o maximální vytlačení problematiky motivace v situacích rozhodování a řízení.

1. **Empirické přístupy**

Vychází z rozboru kladných a záporných poznatků manažerské praxe, jsou nejvíce konkrétní.

Základní myšlenka: **management je věda, ale zejména umění.**

**Peter Ferdinand Drucker**

- Každý vedoucí musí rozpoznat, do jaké míry má jeho činnost manažerský a do jaké míry technicko-inženýrský charakter. Kvalifikovaný odborník může mít problémy, když jde o vedení pracovníků a nikoliv technickou oblast  proto je důležité ovládnout některé obecné metody řízení
- 2 povinnosti manažera:_vytvořit celek_ (manažer jako dirigent orchestru), _respektovat perspektivní možnosti podniku_

**70. - 80. léta jsou charakteristická rozvojem empirických přístupů:**

- _80. léta:_ směr **Hledání dokonalosti** _**(Peters, Waterman)**_: výsledky analýzy „dokonalých&quot; podniků shrnuli do _8 doporučení_ – aktivně jednat, být blízko zákazníkovi, držet se toho, co firma zná a umí, podporovat motivující hodnotový systém firmy atd.  úspěchu nelze dosáhnout výběrem některých doporučení, ale jejich používáním jako celku
- _Druhá pol. 80. let:_ **Chaos jako podnikatelská výzva** : (neustálé změny) chaos dává příležitost těm, kteří umí „_lépe vidět a rychleji jednat_&quot;. Klíčový význam má tvůrčí myšlení a schopnost zhodnotit potenciál aktivním jednáním.
- _90. léta:_ **Informační management a reengineering** _(tzn. zavádění organizačních změn):_ dochází k integraci informatiky, ale také k nárůstu zájmu o úlohu lidí. Jde o proces neustálého inovování organizace, struktury, koordinace atd. na základě moderních informačních technologií.

**9. Teorie pracovní motivace zaměřené na poznání motivačních příčin**

Výkonnost člověka je determinována nejen pracovní způsobilosti (schopnostmi, dovednostmi), ale také jeho ochotou, tj. pracovní motivací:

**V = f (SxM)**

V – úroveň pracovního výkonu (z hlediska kvality i kvantity); S – schopnosti člověka/pracovníka, M – motivace

**Motivace**

- = soubor činitelů představujících vnitřní hnací síly činnosti člověka, síly, které usměrňují jeho poznávání, prožívání a jednání. Lze je chápat jako dynamické tendence osobnosti.
- se vztahuje na vnitřní aktivizaci organismu, na jeho energizování a současně i na regulaci jednání člověka, na jeho zaměřování určitým směrem
- integruje a organizuje celkovou psychickou a fyzickou aktivitu jedince směrem k vytyčenému cíli

Většinu motivačních teorii lze shrnout do **dvou skupin:**

1. **Teorie potřeb, které se soustřeďují na poznání motivačních příčin. (hledají odpověď na otázku „proč&quot;)**
teorie vysvětlují, co člověka motivuje k práci: autoří se snaží identifikovat lidské potřeby, jejich vztahy a preference, určit, které faktory vnějšího prostředí a s jakou naléhavostí vedou k dosahování výkonu a spokojenosti.

- jednoduchá konstrukce, srozumitelné, bez obtíží transformovatelné do pracovního života

- **Maslowovo pojetí hierarchie potřeb,**
- **Herzbergova dvoufaktorová teorie**
- **Alderferova teorie potřeb**

1. **Teorie zaměřené na průběh motivačního procesu (hledají odpověď na otázku „jak&quot;)**

**Teorie A.H. Maslowa – Maslowova teorie potřeb**

Vychází z hierarchického uspořádání lidských potřeb. Maslow stanovil pět úrovní potřeb:

1. **fyziologické potřeby** – tvoří základní úroveň zahrnují potřeby spánky, potravy, sexu, vody a vzduchu;
2. **potřeby bezpečí** – zahrnují emocionální bezpečí, stabilitu, řád a fyzické bezpečí;
3. **potřeby sounáležitosti** – sociálně zaměřené potřeby se vztahují k interakci s druhými lidmi a zahrnují potřebu být akceptován, sounáležitosti a identifikace s druhými;
4. **potřeby úcty** – sem náleží potřeba být respektován, potřeby prestiže a úspěchu;
5. **potřeby seberealizace** – nejvyšší úroveň potřeb zahrnuje sebeuplatnění, naplnění vlastního potenciálu a uplatnění schopností.

(1.-4. potřeby nedostatkové, 5. – potřeby růstové)

- všechny uvedené úrovně – hierarchicky uspořádaný systém s určitým právem přednosti, který spočívá v tom, že výše postavené potřeby se projeví až tehdy, byly-li níže postavené potřeby uspokojeny. Ne každý se však ve svém životě musí /může/ dostat až k úrovni nejvyšší – potřebám seberealizačním

- uspokojování potřeb považuje A. Maslow za nejdůležitější a zásadní princip zdravého lidského vývoje

- **převedení do podoby hierarchie pracovní motivace** : jednotlivé úrovně vyjadřují následující potřeby: plat – sociální zajištění, důchodové zajištění, odborová záštita apod. – přijetí pracovní skupinou ve formálních a neformální vztazích – tituly, statusové symboly, povýšení – pracovní seberealizace.

**Herzbergova dvoufaktorová motivačně-hygienická teorie motivace**

- jedná se o zásadní modifikaci Maslowovy teorie potřeb, kterou provedl Frederick Herzberg
- teorie je založena na předpokladu, že člověku jsou vlastní dvě skupiny potřeb: potřeba vyhnout se bolesti a v jistém smyslu protikladná potřeba psychického růstu.
- na pracovní motivaci a pracovní spokojenost působí dvě odlišné skupiny podmínek:

1. **podněty hygienické - vnější (dissatisfaktory)**, zahrnující faktory týkající se práce, celkových podmínek pracoviště a pracovního řízení. Ovlivňují pracovní pohodu a spokojenost pracovníka, protože jejich motivační vliv se rychle „opotřebuje&quot;.
 Působí v dimenzi: **pracovní nespokojenost ↔ pracovní ne-nespokojenost**.
 Mají-li okolnosti představující vnější, hyg.faktory, nepříznivý charakter, vyvolávají v pracovnících pracovní nespokojenost a na motivaci pracovního jednání působí negativn. Mají-li však podobu naopak příznivou, žádoucí, nevyvolávají pracovní spokojenost, ale pouze absenci nespokojenosti – tudíž u nich vyvolávají
 ne-nespokojenost. Na pracovní motivaci v pozitivním smyslu nepůsobí.
_Mezi dissatisfaktory patří: - podniková politika a správa, odborný dozor, vztahy k nadřízeným, vztahy s pracovníky stejné úrovně, vztahy s podřízenými, plat, pracovní podmínky (fyzické, sociální), bezpečnost práce, jistota trvalého zaměstnání, personální a sociální politiku hospodářské organizace,, postavení….s_

1. **motivátory – podněty vnitřní (satisfaktory)**, odrážejí vztah pracovníka k pracovní činnosti, týkají se zajímavosti práce a uspokojení z práce; projevují se ve výkonnosti. Jejich motivační síla je považována za nevyčerpatelnou.
 Působí v dimenzi: **pracovní ne-nespokojenost ↔ pracovní spokojenost a motivace**
 Při nepříznívé podobě satisfaktory nevyvolávají přímo nespokojenost, ale způsobují, že pracovníci sice nejsou spkojeni, ale ani nespokojenia – na pracovní motivaci pozitivně nepůsobí. V opačném případě – v podobě příznivé, vytvářejí předpoklad pracovní nespokojenosti a pozitivně ovlivňují pracovní motivaci.
_Mezi satisfaktory patří: dosahovaný výkon, uznání poskytované vedením, odpovědnost za práci, zajímavost vykonávané pracovní činnosti, možnost postupu v pracovních funkcích. ._

Dvoufaktorová teorie zejména ukazuje, že pracovní motivace souvisí – i když ne jednoduše s pracovní spokojeností. Alespoň absence dlouhodobé pracovní nespokojenosti je nezbytnou podmínkou žádoucí pracovní motivace. Pracovní spokojenost však neznamená automaticky motivovanost pracovníka.

Tato teorie ukazuje, že zatímco některé skutečnosti (ze skupiny dissatisfaktorů) mají dílčí vliv pouze na prac.spokojenost, jiné skutečnosti (satisfaktory) mohou ovlivňovat jak prac.spokojenost, tak úroveň a zaměření pracovní motivace. S jejich motivačním účinkem lze však počítat pouze za předpokladu, že pracovníci nebudou dlouhodobě a výrazněji pracovně nespokojení, tj. že řídící pracovníci budou věnovat přiměřenou pozornost nejen motivátorům, ale i faktorům hygienickým.

Herzbergova práce měla silný vliv na způsoby odměňování a soubory mzdových i jiných požitků, nabízených organizacemi. Ve vzrůstající míře se projevuje trend směřující k poskytování volitelných odměn, které si lidé mohou vybrat z řady možností. V podstatě si mohou vybrat ty prvky, které uznají za dostatečně motivující ke své práci (systém zaměstnaneckých výhod, tzv. capiteria systém).

Podobně je tomu u současného důrazu na osobní rozvoj, řízení vlastní kariéry a určení, který jako by se vyvinul z Herzbergových závěrů. Motivace rozhodně vychází od jednotlivců, nelze ji jednoduše vytvořit organizací na základě nějakého receptu.

Herzberg podtrhl význam obsahu práce pro motivaci a jeho poznatky se staly základem pro tvoření systémů obohacování práce.

**Teorie Porterova**

Aplikuje Maslowovu teorii v průmyslu, rozšiřuje původní klasifikaci na 13 kategorií potřeb (v 6 skupinách) a studuje jejich uplatnění v různých zaměstnáních. Rozlišuje potřeby:

1. **Jistoty** – jistota v zaměstnání
2. **Sociální** – příležitost pomáhat druhým, příležitost vytvářet přátelské vztahy
3. **Sebeúcty** – pocit sebeceny ze zaměstnanecké pozice
4. **Autonomie** – autorita spojená se zaměstnáním, příležitost pro samostatné myšlení a jednání, příležitost pro participaci při dosahování cílů, příležitost pro participaci při zavádění metod a procedur
5. **Sebeaktualizační** – příležitost k osobnímu růstu a vývoji, pocit sebenaplnění z pracovní činnosti, pocit ceny a důležitosti v práci
6. **Položky společné více kategoriím** (plat, informace)

Důležitost jednotlivých kategorií závisí na pozici v zaměstnání. _Potřeba sebeceny, jistoty_ a _autonomie_ jsou více uspokojovány ve vyšších pozicích.

**Teorie Alderferova** _ **– Clayton P. Alderfer** __, 70. Léta_

„ **Teorie tří faktorů&quot;.** Tři hierarchické skupiny potřeb:

1. _Existence_
2. _Sociální vztahy k pracovnímu okolí_
3. _Osobní, profesní a kvalifikační růst, rozvoj_

Pořadí druhé a třetí skupiny potřeb se může měnit. Při neuspokojení jedné potřeby může být zesílena naléhavost potřeby druhé.

**Teorie X a Y** _ **– Douglas Mc. Gregor** _

Vývoj organizací se opožďuje chybnými představami o motivaci lidí.

Dvě koncepce organizace řízení:

1. _ **Konvenční teorie X** _: je potřeba lidi přimět dělat co, co je pro úspěch podniku nutné – hlavní pozornost je upřena na metody řízení a kontroly. Průměrný člověk pracuje nejméně, jak může, nemá ambice, nechce odpovědnost, je rezistentní vůči změnám.
2. _ **Teorie Y** _: lidé nejsou přirozeně pasivní, ale stali se takovými v důsledku zkušeností s organizacemi. Motivace i potenciál odpovědnosti je v lidech, musí se rozvíjet.

**Teorie Mc. Clellanda** _ **– David Mc. Clelland,** _ _60. Léta_

Tři skupiny potřeb, které mohou organizace svým pracovníkům poskytovat:

1. _Sounáležitost_
2. _Prosazení a poziční vliv_
3. _Úspěšné uplatnění_

**Teorie Zdravomyslova-Jadova-Rožina** _– konec 60. Let_

Motivace pracovníka má _jádro_ a _periferii_. V jádru jsou u každého vedoucí motivy, periferie závisí na konkrétních podmínkách práce a života pracovníka.

Nejpodstatnější motivy tvořící jádro: **obsah pracovní činnosti, výdělek, možnost postupu.**

Doplňují je _motivy morálního rázu a ideové motivy_.

**Facetizace pracovních hodnot** _ **– Dov Elizur** __, konec 80. Let_

Potřeby, které spolu souvisejí, vytváří skupinu (kategorii) potřeb. **Facetizace** vytváří dvourozměrný prostor: potřeby jsou rozmístěny vzájemně blízko nebo daleko od sebe, podle toho, jak si jsou podobné.

Klasifikace pracovních hodnot založená na dvou fazetách:

1. **Modalita výstupu** – hodnoty _instrumentálně materiální, afektivně-sociální, kognitivně-psychologické_
2. **Faceta výkon** – určuje, zda je hodnota závislá na výkonnosti jedince nebo na působení prostředí

Modality výstupu:

- _Instrumentální hodnoty_ – pracovní podmínky, jistota, volný čas, příjem
- _Afektivní hodnoty_ – kontakt, pomoc, užitečnost_, uznání_
- _Poznávací hodnoty –_ smysluplnost, nezávislost, odpovědnost, zájem, postup

**Teorie ERG (teorie tří potřeb) - (obdoba Maslowovy teorie)**

**C.Alderfer** rozlišuje několik úrovní potřeb:

1. **E - potřeby existence** – zahrnují obvyklé fyziologické potřeby a potřebu bezpečí. Pracovník může uspokojit tyto potřeby prostřednictvím platu, pracovními a sociálními jistotami.(EXISTENCE)
2. **R - Potřeby vztahů** – zahrnují interakce s druhými lidmi a uspokojení vyplývající z emocionální podpory, respektu a úcty projevované členy pracovního týmu nebo přáteli. (RELATEDNESS)
3. **G - Potřeby růstu** – obsahují potřeby osobního růstu, vzestupu a rozvoje, které mohou být uspokojeny plným využitím schopností. (GROWTH)


Stanovené úrovně nejsou rigidně hierarchické. Člověk může být ovlivňován více potřebami různé úrovně v dané chvíli, například potřebami vztahů s druhými a potřebou osobního růstu. Uspokojení jedné potřeby nemusí znamenat automatické působení výše postavené potřeby. Alderfer vkládá do své konstrukce frustračně regresivní a satisfakčně progresivní komponenty; na jejich základě formuloval několik pravidel a podmínek, za nichž se potřeby projevují, „startují&quot; výše postavené potřeby nebo jsou kompenzovány intenzivněji působícími potřebami nižší úrovně.

**10.**  **Teorie pracovní motivace zaměřené na průběh motivačního procesu**

1. **Teorie expektance** _ **– V. H. Vroom** _ _(60. léta)_

Aby pracovník vyvinul úsilí, je třeba splnit 3 podmínky:

- Úsilí musí být následováno přiměřeným výsledkem
- Výsledek činnosti musí být následován odměnou
- Odměna musí mít pro pracovníka význam

Základní pojmy:

- _Expektance_: očekávání, představa pracovníka o výsledku jeho úsilí.
- _Výkon_: výsledek, kterým je úsilí sledováno.
- _Odměna_: finanční odměna, pochvala, uznání spolupracovníků, povýšení atd.
- _Instrumentalita_: představa pracovníka o vztahu mezi výsledkem a odměnou. Za každý výkon lze dosahovat několika typů odměn, proto se pro každý výkon počítá instrum. zvlášť.
- _Valence_: subjektivní význam odměny pro pracovníka.
- _Úsilí_: závislé na exspektanci, instrumentalitách a valencích jednotlivých odměn.

Základní myšlenka teorie: očekává-li pracovník, že dosáhne vysoké hodnoty, stává se mu i sama jeho práce vysoce hodnotnou a tudíž silně motivovanou.

Platí tedy: **síla motivace** je dána **očekáváním výsledku úsilí, valencí** a **instrumentalitou**.

Důležitý předpoklad: důvěra podřízeného ve sliby manažera a jejich plnění.

Teorie platí spíše pro osoby s racionálním způsobem uvažování a vnitřním místem kontroly.

1. **Teorie Lyman W. Portera a Edwarda E. Lawlera** _(__konec 60. let)_

Rozšířený model očekávání, syntéza _ **Maslowa, Herzberga** _ a _ **Mc. Clellanda** _.

Předpoklad: motivační působení vedoucího vyvolává u zaměstnance (obvykle podvědomě) hodnotící myšlenkové postupy:

- _Posouzení subjektivní hodnoty očekávané odměny_ (motivátoru)
- _Zhodnocení, do jaké míry mu jeho individuální znalosti, schopnosti, dovednosti a návyky umožní, popř. usnadní splnit úkol, ke kterému je motivován_
- _Odhad úsilí k dosažení očekávaného motivátoru ve srovnání s jeho subjektivní hodnotou_

Pro sílu motivačního úsilí je rozhodující zaměstnancovo vyhodnocení **subjektivní atraktivnosti očekávané motivační odměny** ve srovnání s předpokládaným **úsilím a riziky jejího dosažení.**

1. **Teorie spravedlivé odměny (Adamsova teorie rovnováhy)** _ **– J. Stacy Adams** _ _(polovina 60. let)_, někdy nazývána jako **„teorie nespravedlivé odměny&quot;**

Pracovníci mají sklon k subjektivnímu hodnocení své pracovní pozice, výkonu a odměny ve srovnání se svými kolegy, kteří vykonávají podobnou či stejnou práci. Odměnu považují za „spravedlivou&quot; platí-li, že jejich osobní „odměna&quot; ve srovnání s jejich vynaloženými náklady je stejná jako „odměna&quot; srovnávaného kolegy ve srovnání s jeho vynaloženými náklady.

Je-li neuspokojení dlouhodobější, může vést k ne příliš ideálnímu chování – např. absentismu, snížení výkonnosti, fluktuaci atd.

Porovnávání „odměn&quot; je obvykle nenáročné, ale u „nákladů&quot; je subjektivní ocenění podstatně diskutabilnější. Někteří pracovníci mají sklon započítávat do svých „nákladů&quot; nadneseně vzdělání, zkušenost, horší podmínky práce, další pracovní i mimopracovní aktivitu atd., což obvykle opomíjejí u porovnávaných kolegů.

Proto se manažerům často doporučuje, aby vytvořili podmínky „průhlednosti&quot; důvodů pro zvolené formy i výši odměňování.

1. **Teorie Skinnerova („teorie cukru a biče&quot;)** _ **– Frederick Skinner** _ _(konec 60. let)_

Dřívější získané zkušenosti předurčují reakce člověka na podobné situace v přítomnosti. Pozitivní motivační zkušenost je dobrým zázemím kladné reakce na novou příležitost podobného druhu. Naopak negativní motivace je brzdou pro jednání.

4 možné postupy motivace:

- **Pozitivní motivace** – založena na podvědomém či vědomém vytvoření dojmu kladné zkušenosti. Navádí k opakování jednání, za které byl pracovník dříve nějak odměněn. Manažerům se při vedení lidí doporučuje jako přednostní postup.
- **Negativní motivace** – vědomě či podvědomě varuje spolupracovníka před opakováním jednání, které v minulosti vyústilo v postih
- **Utlumení určité aktivity** – této demotivace se dosahuje např. lhostejností až ignorováním snahy nebo výsledků činnosti pracovníka. Postup by měl být používán jen tehdy, když negativní přímé či vedlejší účinky určité aktivity převažují nad očekávanými výsledky.
- **Plně negativní trestání** – jde o přímou snahu vyloučit, zabránit či postihnout škodlivé jednání. Důležitá je otázka přiměřenosti trestu a zvážení možné reakce zaměstnance s možností ztlumit negativní motivaci.

1. **Teorie Stollbergova** _ **– R. Stollberg** _ _(konec 60. let)_

Vychází z předpokladu existence 4 důležitých motivů pracovní činnosti:

1. _Práce patří k podstatě člověka, lidský život bez práce není možný._
2. _Práce dává možnost rozvoje tělesných a duševních sil, uspokojuje přání aktivní činnosti a tvořivého rozvoje všech schopností._
3. _Pracovní činnost má kooperativní charakter, pracuje ve skupinách, což umožňuje kontakty s lidmi, srovnávání._
4. _Práce je prostředkem pro zajištění materiální existence jednotlivce a jeho rodiny._

Při posuzování pracovní situace používá člověk **motivy** a **formální očekávání** (principy):

1. princip: **spravedlnost**
2. princip: **jasnost a přesnost**
3. princip: **vzestup a pokrok**
4. princip: **harmonie**

1. **Kauzální atribuce Heiderova** _ **– Fritz Heider** _ _(70. léta)_

Spočívá v připisování různých příčin výsledku a jednání. V souvislosti s úspěšností či neúspěšností připisují lidé s místem vnitřní kontroly příčiny sobě a svým předpokladům, zatímco lidé s vnějším místem kontroly hledají příčiny ve svém okolí.

Atribuce vznikají takto:

| **Prostředí** | **Osobní příčiny** | **Situační příčiny** |
| --- | --- | --- |
| Stálé | Schopnosti | Náročnost úkolu |
| Proměnlivé | Úsilí | Štěstí |

Tímto způsobem vznikají 4 různá vysvětlení pracovních výsledků.

Úspěch či neúspěch může být odlišně vysvětlován pracovníkem na jedné straně a jeho kolegy nebo vedoucím na straně druhé:

| **Výsledek** | **Pracovník připisuje** | **Vedoucí připisuje** |
| --- | --- | --- |
| Úspěch | Svým kvalitám | Situaci |
| Neúspěch | Situace | Kvalitám pracovníka |

1. **Kauzální atribuce Kelleyova** _ **– Harold H. Kelley** __(80. léta)_

Lidé tvoří atribuce na základě posuzování 3 dimenzí:

- **Konsenzus:** dán srovnáváním člověka s ostatními lidmi. Je vysoký, když se člověk chová obdobným způsobem jako ostatní.
- **Odlišnost:** spočívá v různém přístupu k odlišným úkolům. Je vysoká, pokud člověk různě přistupuje k různým úkolům.
- **Konzistence:** znamená podobné chování při opakování stejných úkolů.

Lidé vykládají jednání jiných osob **vnějšími příčinami** v případě _vysokého konsensu_, _vysoké odlišnosti_ a _nízké konzistence_. Naopak **vnitřními příčinami** se objasňuje chování člověka _s nízkým konsenzem_ (excentrik), _nízkou odlišností_ (je výborný v některých úkolech, jiné mu nesedí) a _vysokou konzistencí_ (koncepční úkoly jsou řešeny perfektně, v operativních selže).

#

**11.**  **Teorie pracovní motivace zaměřené na speciální účely**

1. **Participace pracovníků na rozhodování**

Aktuální v decentralizovaných systémech organizačního uspořádání, které vytvářejí prostor pro autonomii rozhodovacích činností. Vhodná participace pracovníků na rozhodování a na ni návazné systémy odměňování mají **výrazný motivační vliv**.

Podstatné je, aby na participaci bylo vázáno i **podílové odměňování** zúčastněných pracovníků a to jak na výsledcích dobrých, tak špatných.

Pro posouzení účelnosti participace pracovníků na rozhodování se bere obvykle v úvahu _závažnost řešených problémů_, _vliv na kolektiv, nároky na odbornost řešení, nároky na informační zajištění rozhodování i realizaci, předpoklady participace z hlediska kvality, času, nákladů_ apod.

Z psychologického hlediska se předpokládá, že pracovník bude mít tím větší zájem na realizaci rozhodnutí a dosažení skupinového cíle, čím silnější bude mít pocit účasti. Participace má řadu **pozitivních vedlejších účinků** – posílení koheze skupiny, kooperace, snížení nejistoty a strachu jedinců, zvýšení důvěry k vedoucímu.

Základním principem participace je maximalizace uplatnění každého pracovníka.

1. **Sebemotivace manažerů**

Jde o vytvoření podmínek, které jsou příznivé pro vlastní zainteresovanost na manažerské práci, na dosahovaném výkonu, na potřebě překonávat rizika atd. (např. stanovte si pro sebe cíl a myslete na něj – např. být vyšším vedoucím – doplňte své dlouhodobé cíle krátkodobými – každý rok si osvojte nějakou novou náročnou oblast znalostí – měňte své pracovní zařazení – staňte se v některé oblasti výrazným odborníkem – využívejte principu zpětné vazby a sebeodměňování: pozvěte se po dosažení dobrých výsledků na vlastní slavnostní večeři).

1. **Ostatní motivační přístupy**

Jedná se o motivační programy ke zlepšení pracovního života (QWL Programs – quality of working life) nebo zapojení zaměstnanců do vnitřní podnikatelské činnosti, někdy i o účast v kroužcích jakosti (Quality Circles – QC).

**Programy QWL** : do praxe uvedeny _v 70. letech_. Centra QWL se snaží formami obohacení práce, zlepšení pracovních podmínek a zlepšení lidských vztahů _zlepšit motivační vztah pracovníků k práci a firmě._

V současné manažerské praxi se využívají modifikace a kombinace uvedených dalších motivačních teorií a přístupů.

Mnozí manažeři vítají prostá a praktická doporučení, např.:

- _Vyhýbat se rovnostářskému odměňování a vázat odměnu vždy na konkrétní výsledek_
- _Nezapomínat na hmotné a morální odměny, když si to zaměstnanci zaslouží_
- _Při vedení spolupracovníků včas zaměstnance seznámit s pracovními cíli a odměnami_
- _Být spravedlivý a nestranný vůči všem pracovníkům_

Atd.

Jiné doporučení uvažuje o **4 základních motivačních souborech** :

1. **Soubor „legální autorita****&quot;** – nařizování, využívání pravomocí vedoucího – „musíš poslechnout&quot;, _vnější motivace_ – chování trvá jen pod kontrolou
2. **Soubor odměňování** – využití všech možných forem a prvků odměn od hmotné odměňování přes přidělování zajímavé práce a konče pochvalou, _vnější motivace_ – chování trvá, jen pokud působí odměna
3. **Soubor „seberealizace&quot;** – využití schopností a kvalifikace pracovníka přidělováním práce, která je přiměřená, zajímavá, podnětná, umožňuje mu rozvoj jeho dovedností, znalostí atd., _vnitřní motivace_ – chování trvá, pokud je taková práce
4. **Soubor „internalizace&quot;** – dosažení stavu vysoké identifikace pracovníka s organizací – pracovník přijímá organizaci jako svou vlastní, je vysoký soulad mezi jeho zájmy a cíli a zájmy a cíli organizace.

**12. Motivace výkonu (the Motive of achievement) a Úroveň aspirace**

# A. Motivace výkonu

= všeobecná tendence k úspěchu; potřeba dosažení obdivu, uznání a úcty okolí

- jeho funkcí je zvýšení hodnoty sebe sama a posílení ega

- tímto tématem se zabýval **McClleland** - podle něj existuje u lidí všeobecná tendence k dosažení úspěchu

- je to trvalá charakteristika člověka a jednotliví lidé se v síle motivace výkonu liší

- uplatňuje se především v situacích, které označujeme jako ego-angažované situace

- motiv výkonu člověka buď aktivuje nebo dezaktivuje - podle toho, jak je úkol a těžký a jaký je výhled na úspěch

**Tři proměnné ovlivňují, jaké účinky má motiv úspěchu na jednání člověka:**

1. očekávání úspěchu

2. pohnutka ke specifickému úspěchu (podle oblasti)

3. osobní důsledky úspěchu vyjádřené jeho zážitkem (ten je určen snadností nebo obtížností dosažení cíle)

potřeba úspěchu

s ![](RackMultipart20220119-4-1wpzh10_html_27c3bf2c97d74c3d.gif) íla motivu výkonu =

potřeba vyhnutí se neúspěchu (strach z neúspěchu)

- poměr potřeby úspěchu a strachu z neúspěchu ovlivňuje, jestli se jedinec víc soustředí na aktivní dosahování úspěchu nebo na pasivní vyhýbání se neúspěchu

- **lidé orientovaní na úspěch** = kladou si realistické cíle střední obtížnosti

**- lidé orientovaní na vyhnutí se neúspěchu** = příliš nízké nebo vysoké cíle

- roli hraje hodnota cíle a pravděpodobnost úspěchu

- motiv výkonu je řazen mezi **ego-integrativní motivy** = tendence k udržování duševní rovnováhy (snaha vyhýbat se neúspěchu aby nedošlo k jejímu narušení)

**Další info:**

- čím hůře je cíl dosažitelný, tím je atraktivnější

- čím vyšší výkonová motivace, tím vyšší úsilí a tím lepší výkon

- čím je člověk mladší a vzdělanější, tím vyšší síla motivu výkonu

- v prosperující ekonomice je více jedinců se silným motivem výkonu

- vysoká úroveň motivace je také u riskujících řidičů porušujících pravidla

**Yerkers - Dodsonův zákon** = nejlepší je optimální úroveň motivace (ani moc, ani málo)

- nejlepší je nižší úroveň motivace u těžkých úkolů a vyšší úroveň u lehkých úkolů

- se silou motivace výkonu se také pojí životní cíle jedince

**Demotivování** = vymizení motivace spojená s nízkým výkonem, nechutí, absentismem

- vyvolaná konflikty v práci, monotónní prací , atd.

# B. Úroveň aspirace

= vyjadřuje čeho chce jedinec dosáhnout, jak velký má být výkon

Na úroveň aspirace má vliv:

\* jestli jedinec dosáhl úspěchu (zpevnění úrovně)

\* jestli došlo k neúspěchu (vede ke zvýšení)

\* síla motivu výkonu

\* pravděpodobnost dosažení cíle

\* standardy pracovní skupiny - jedinec se snaží přizpůsobit

- úroveň aspirace souvisí s rozhodování, hlavně v otevřených situacích (jedinec není vystaven riziku a rozhoduje, které možnosti bude realizovat a které odmítne)

- pohotovost k riziku a úroveň aspirace mají k sobě blízko

**13. Determinanty pracovní motivace, vnitřní a vnější motivy práce**

Determinanty pracovní motivace jsou všichni činitelé pracovní motivace, kteří jakkoliv ovlivňují strukturu a dynamiku motivace pracovníků a výsledky jejich pracovní činnosti.

Rozlišujeme objektivní a subjektivní determinanty pracovní motivace.

**Objektivní determinanty pracovní motivace** – vše, co zvnějšku bezprostředně či zprostředkovaně na člověka v práci působí. Jednotliví činitelé se často prolínají a mají rozdílnou hodnotu pro pracovníka, která se v průběhu času mění.

Objektivní determinanty působí vždy komplexně.

- **Širší ekonomické, politické a kulturní prostředí společnosti:**

- převládající hodnotový systém společnosti podmiňuje společenský status a pozici jedince ve společnosti.
- Důležitá je úroveň ztotožnění pracovníka se společenským děním (s politikou vládnoucí strany či koalice), může působit negativně i pozitivně.
- Rychlé změny v ekonomické a politické situaci zpravidla vyžadují zvláštní opatření a vytvářejí pocity mimořádné či přechodné situace.
- Pozvolné změny motivaci pracovníka bezprostředně neurčují, ale vytváří vztahový rámec, do něhož je motivace zasazena.

- **Společenská komunita:**

- místo, v jehož rámci se jedinec pohybuje, kde žije, kde také zpravidla pracuje
- úroveň bydlení, vzdálenost od místa pracoviště
- kvalita správy obce a možnost podílet se ní
- kulturní život (možnost vzdělávacích, sportovních, spolkových aj. aktivit)
- distribuce zboží a služeb
- kvalita rodinného prostředí
- společenská pozice v komunitě.

- **Determinanty působící v rámci organizace:**

- způsob a styl řízení (jak vrcholového vedení, tak bezprostředního nadřízeného)
- technologie práce (kvalita pracovních prostředků, techniky, jejich náročnost na schopnosti, kvalifikaci atd.)
- organizace a koordinace práce
- hodnocení práce (odměňování, kontrola průběhu a výsledků práce, vlastní obsah práce…)
- sociální vybavení pracoviště, sociální politika organizace
- vnější pracovní fyzikální a chemické podmínky
- společenské pracovní prostředí (pracovní skupina, vztahy, normy, atmosféra),
- ekonomická situace organizace (růst – pokles).
- Atd…

**Subjektivní determinanty pracovní motivace** – všechny skutečnosti podmíněné osobou, osobností pracovníka.

Přehled subjektivních determinant vychází obvykle z Růžičkovy klasifikace z počátku 70. let), výchozím pojmem je kapacita.

- **odborná připravenost** (odborná kapacita)
- **pracovní zdatnost** (výkonová kapacita)
- **osobnostní profil** (osobnostní kapacita)
- **ekonomický a osobnostní profil** (společenská kapacita – míra souladu pracovníka s požadavky vyplývajícími ze sociální pozice jím vykonávané profese a profesní sociální role)
- **osobní a pracovní zaměřenost** (motivační kapacita .- míra souladu osobních potřeb, perspektiv a aspirací pracovníka s prostorem, který v tomto směru vytváří pracovní zařízení).

S touto hrubou klasifikací determinant souvisí otázka č. 25.

**Vnitřní a vnější motivy práce**

Motivace je určována interakcí vnitřních a vnějších činitelů, může mít převážně zdroje vnitřní nebo zdroje vnější. V některých teoriích pracovní motivace (např. Herzberg) se rozlišují vnitřní a vnější motivy práce – vztažným rámcem je práce samotná, nikoli její subjekt nebo vztah subjektu k práci.

**Dva zásadní postoje:**

- postoj k práci jako instrumentální utilitární aktivitě (práce je prostředkem uspokojování potřeb subjektu)

- postoj k práci jako ke zdroji seberealizace a radosti (práce samotná je zdrojem uspokojení).

Na základě tohoto rozdělení je možné rozlišit motivy, které jsou uspokojovány prací samotnou (vnitřní, intrinsická motivace) a motivy, které jsou uspokojovány důsledky práce nebo jejími průvodními jevy, uspokojení je tedy spojeno s dosažením cílů, které leží mimo oblast práce (vnější, extrinsická motivace).

**Nejvýznamnější extrinsické motivy práce:**

- potřeba peněz
- obsahově specifikované potřeby konzumace
- snaha po jistotě, obvykle spojovaná s peněžním příjmem
- snaha po uplatnění spojená s pocitem důležitosti, významnosti či s prestiží povolání
- potřeba kontaktu
- sexualita – pro mnohé je zaměstnání místo, kde poznávají druhé pohlaví

**Nejdůležitější intrinsické motivy práce:**

- potřeba činnosti
- potřeba kontaktu (pro řadu povolání . obchodníci, prodavači – platí i jako vnitřní motiv)
- motiv výkonu, tj. uspokojení z úspěšného výkonu, těšení se na výkon…
- snaha mít moc
- přání životního smyslu a seberealizace (v zaměstnání, kde jsou podmínky pro osobní růst)

Vnitřní motivace se projevuje více u kvalifikovaných pracovníků s vyšším vzděláním, vnější motivace je vyšší u lidí s nižší kvalifikací, v pásové výrobě, u nezajímavých prací, tam, kde jsou pracovníci do určitých úkolů vmanipulováni. U intrinsických motivů jde o vnitřní, u extrinsických motivů o vnější odměňování.

**Některé závěry:**

- vnitřní a vnější odměny mají odlišné vzory posilování a zpevňování: vnější jsou dosahovány průběžně, pokud působí vnější stimuly, vnitřní souvisejí s aktuální přitažlivostí práce
- vnější motivace vykazuje stálejší charakter aktivace pracovníků vzhledem k tomu, že systém podnětů organizace je bohatý s více variantami
- ve vnitřní motivaci je zahrnut vyšší potenciál pro internalizaci s organizací než u motivace vnější
- vnitřní motivace je těsně spjata s aspiracemi jedince, vzrůstá postupně dosahovanými pracovními cíli jedince
- formulace vlastních úkolů a cílů vytváří u jedince pocit vyšší kompetence a nezávislosti
- obohacování práce znamená rozšiřování prostoru pro vnitřní motivaci
- vnitřní motivace může být zeslabována v závislosti na silných vnějších odměnách (zejména platu)
- vhodná kombinace vnějších a vnitřních odměn může být solidním základem pro stabilní a vysokou pracovní motivaci.

**Profily motivace**

Motivační profily jsou zpravidla indexově uspořádány motivy podle důležitosti, mají ale jen relativní platnost. Prognostickou hodnotu mohou mít při velkém souboru osob a longitudinalitě, zvlášť, když se berou v úvahu širší souvislosti. Profily motivů lze sestavovat na úrovni malé organizační jednotky přes organizaci až k makropohledům na motivaci velkých sociálních skupin v rámci populace.

Známý je výzkum C. J. Jurgensona provedený u více než 40 tisíc mužů a žen v letech 1945 – 1965 v USA u jedné plynárenské společnosti.

**Skupiny činitelů v motivaci práce:**

- činitelé mimoekonomického tlaku (např. trest za špatnou práci)
- činitelé materiální kompenzace (odměna za práci)
- činitelé identifikace (ztotožnění se s cíli organizace)
- činitelé adaptační (snaha přizpůsobit se organizaci).
-

Uvedení činitelé se mohou vzájemně spojovat, každý s každým, běžné pracovní motivy jsou směsí materiálního zainteresování a identifikace.

**14. Význam statusu a pozice v pracovní motivaci**

**Motivace**

= proč jedinec činí to, co činí (vnitřní pohnutka)

= dává smysl lidskému jednání

= tendence k dosažení uspokojení

= dynamický aspekt, energizující a řídící

- motivační činitelé:

  1. vnitřní motivy
  2. vnější incentivy (např. mzda, perspektiva povýšení, uznání nadřízeného...)

- podle Walsterova jedinec vždy usiluje o maximální odměnu

**Pracovní motivace**

= jev systémové povahy (= komplex vzájemně závislých činitelů)

- teorie pracovní motivace:

1. instinktivistické
2. teorie potřeb založená na homeostáze
3. motivační teorie založené na sebeaktualizaci
4. teorie založené na aktivizaci emocí
5. teorie založené na učení

### Pozice

= místo, které jedinec v organizaci zaujímá a které je charakterizováno komplexem předepsaných úkolů, závazků a očekávání; každá pozice je spojena s určitým statutem

### Status

= s pozicí spojené hodnocení jedince, zahrnuje autoritu, výhody, moc a prestiž

- připsaný= spojen se symboly, např. bílý plášť, titul apod.

- hodnota, kterou jedinci přisuzují lidé z jeho okolí
- pracovní uspokojení= emocionální komponenta pracovní motivace

existuje pozitivní vztah mezi statusem povolání a pracovním uspokojením

lidé:

1. osoby motivované úspěchem

2. osoby motivované strachem z neúspěchu

Pracovníkova pozice obecně působí jako **základní aktivační nástroj**.

1. **Zvyšování** své úrovně prožívá pracovník jako výraznou odměnu.

Jsou v ní zahrnuty i **další vnější odměny** , protože zvýšení postavení přináší zpravidla i vyšší plat a další výhody.

Obecně jde o **nejkomplexnější odměnu**.

1. **Nezvýšení** postavení v případě, že pracovník splnil potřebné podmínky, působí demotivačně.

Díky své _vysoké intenzitě působení_ se může stát pozice pracovníka snadněji než kterýkoliv jiný činitel demotivují. _ **Možnost postupu, udržení postavení a nebezpečí ztráty postavení musí existovat v relativní rovnováze.** _

Velkou předností působení pozice na pracovníkovu motivaci může být _schopnost organizace zaručit pracovníkovi vzestup_ pracovní kariéry, pokud bude plnit jejich očekávání.

S pozicí je často spojován pojem **společenské uznání** – tzn. veřejné konstatování zásluh a výkonnosti pracovníka. Jako motivační nástroj plní funkci tehdy, pokud pracovník vykoná něco mimořádného, mimo své běžné pracovní povinnosti a je za to odměněn některou z forem uznání (titul, diplom atd.)

**15. ÚLOHA OBSAHU PRÁCE V PRACOVNÍ MOTIVACI**

Motivace prostřednictvím práce vzrůstá, když umožňuje jedinci _demonstrovat_ (sobě i okolí) _vysokou úroveň osobní kompetence, event. vysokou společenskou prestiž_.

Práce sama může mít **silný motivační vliv** i tam, kde:

- je možné uplatnit _tvořivost_
- je jedinci umožněno _samostatné rozhodování_, _přejímání odpovědnosti_ a _uplatňování iniciativy_
- je možno uplatnit své _schopnosti v zajímavé a obtížné práci_ (pocit úspěchu ze zvládnutí náročných úkolů)

Jednou z podstatných podmínek toho, aby člověk zaujal určité místo v pracovním kolektivu, formální pozici ve vztahu k ostatním, vytvořil postoje vůči určitým sociálním objektům, anticipoval své osobní cíle a koneckonců i hodnotu své práce a sebe sama, je dáno jeho vlastní činností, vztahem k výrobním prostředkům a předmětům.

Obsah práce je _ **materiálně – předmětným aspektem** _ charakteru práce. Má stěžejní místo mezi determinantami pracovního uspokojení.

_ **Vzhledem k věku** _ – význam druhu práce stoupá s věkem (u osob pod 20 let je zpravidla na posledním místě).

_ **Ve vztahu k vzdělání** _ – druh práce zaujímá převážně přední místo, především to platí pro vyšší úrovně vzdělání.

Analýza obsahu práce je východiskem i kritériem pro posuzování vlivu různých determinant pracovního uspokojení.

**Sociálně – ekonomická povaha práce** tvoří rámec, styčnou plochu mezi pracovníkem, kolektivem, organizací a vnějším okolím (společností). Obsah práce a to, co s tím souvisí (pracovní podmínky), jsou jádrem organizačního systému.

Obsah práce spoluurčuje sociálně – ekonomickou pozici a úlohu člověka v práci.

Z určení obsahu vyplývají dva jeho základní aspekty:

- _Funkcionální_ – dán technologií a odchylkami od technologie negativního a pozitivního charakteru (iniciativní změna postupu, metody apod.)
- _Intelektuální_ – značí stupeň nasycení těchto funkcí prvky vědy.

Spojení obou aspektů vytváří obsažnost práce jako kvantitativní míru fyzických a duševních operací, která umožňuje úroveň obsažnosti, i míru, při které lze považovat práci za tvořivě formující.

**Problémy měření technologického aspektu obsahu práce** :

**Klasická klasifikace Wolkera a Guesta** , která využívá tato kritéria:

- Stupeň mechanizace
- Stupeň opakovanosti operací
- Minimum potřebné kvalifikace
- Stupeň závislosti při používání nástrojů a pomůcek
- Čas spotřebovaný na fyzické a duševní operace

Další klasifikace kritérií obsahu je založená na **základě stupně mechanizace a automatizace pracovních operací** (Zdravomyslov, Radov, Rožin):

- Stupeň mechanizace
- Stupeň závislosti na pracovním rytmu
- Úroveň potřebné kvalifikace

Význam obsahu práce pro pracovní uspokojení je nesporný. Z psychologického hlediska se obsah obvykle chápe jako určitý druh odměny, prostředkované zevnitř pracovní činnosti, jako interní odměna, která má primární vliv na vztah k práci a pracovní uspokojení. Důležité jsou aspekty uspokojování potřeb (především seberealizace), tak i aspekty kognitivní, i motivace úspěšnosti, cílového zaměření a zkoumají se v souvislosti s různými proměnnými osobnosti i sociálního prostředí.

Není zcela vysvětleno, proč některým lidem určitá práce vyhovuje a jiným stejná nevyhovuje a pociťují ji jako nudnou a nezajímavou. Názory autorů se v tomto směru různí. Většinou je vyzvedáván význam proměnných jako je vzdělání, intelekt, vztah k práci obecně, stupeň souladu mezi cíli jedince a organizace apod.

„_Zaměstnání, do kterého denně vstupujeme musí využívat naši intelektuální kapacitu. Práce, která je příliš jednouchá, při které nemusíme přemýšlet, je práce nudná.&quot;_

Východiskem je zvyšování obsahu práce, počínaje rotací pracovníků až po inovace v technologii. Jsou značné rozdíly mezi spokojeností pracovníků při práci nízkého a vysokého obsahu. Nutno připomenout:

1. základem pro zvyšování obsahu práce není ruční práce
2. s postupem zvyšování obsahu práce v jednotlivých odlišitelných stupních technické úrovně se obsahová motivace objevuje prakticky až na nejvyšším stupni (nepočítáme-li kvalifikovanou ruční práci), tj. při práci spojené se zaváděním a regulací automatických zařízení.

I u vyšších stupňů automatizace bude zřejmě nutno zakládat spokojení pracovníků nejen na obsahu práce, ale i na dalších činitelích, včetně morálních.

Obsah a charakter práce ovlivňují úroveň pracovní spokojenosti lidí ve značné míře. Pozitivní podoba bývá obvyklá v profesích, které dávají pracovníkovi větší prostor pro seberealizaci, tvůrčí uplatnění a sebeprosazení. Jde především o tvůrčí a řídící profese. Méně spokojeni s obsahem a charakterem práce bývají naopak lidé, kteří pracují v málo atraktivních, monotónních, špinavých či velmi těžkých profesích. Zaměřují se v této situaci obvykle na náhradní uspokojení prostřednictvím uspokojivé úrovně některého z dalších činitelů spokojenosti (např. mzdové ohodnocení, pracovní perspektivy, spolupracovníci, vedoucí pracovní, organizace práce, úroveň sociální péče, fyzické podmínky práce)

**16. Role odměňování v pracovní motivaci**

Odměňování patří k nejdůležitějším motivátorům a determinantám pracovního uspokojení.

Odměnou mohou být:

- peníze – v rámci odměňování jsou hlavním tématem
- zajímavá práce
- práce v samostatné kanceláři
- funkční postup
- změna pracovní pozice
- sociální výhody atd.
- (samostatnost)
- (podíl na rozhodování)

_ **Peníze** _

- plní funkci stimulační
- jsou nástrojem sociální politiky

Jejich úloha je v praxi silně nadhodnocována, v teorii mírně podhodnocována.
 V současné době je překonáno pojetí, že čím je výdělek vyšší, tím více úsilí pracovník vyvíjí,
 a tím je spokojenější.

Monetární (finanční) pobídky jsou považovány za extrinsické (vnější) motivy práce.

**Plat, mzda**

- je hodnotou instrumentální – pracovník jejich prostřednictvím uspokojuje základní
 a další potřeby
- vysoký plat a vysoké úspory navozují pocity existenční jistoty v budoucnu a stáří

S vyšší životní úrovní lidí relativně klesá význam peněžních odměn. Přesto je hodnota peněz stále vysoká, neboť si za ně lze koupit:

- symboly statusu
- úctu a prestiž
- iluzi lásky a přátelství
- pohodlí, komfort
- zdraví
- uspokojovat náročné koníčky

_ **Peníze** _

- jsou symbolem prestiže a statusu, úspěchu v povolání a podnikání
- kompenzují osobní, osobnostní aj. nedostatky
- organizace jimi mohou kompenzovat nízkoobsažené a nezajímavé práce, manipulovat s pracovním nasazením atd.

**Nedostatky finančních odměn**

V praxi se využívání peněz jako motivačního nástroje vyskytuje řada nedostatků:

- používají se příliš staticky
- působí ex post – pracovník je zpravidla dostává jako ocenění práce
- pravidla oceňování jsou velmi obecná a nerespektují podmínky konkrétních výkonů
- oceňovány jsou spíše osobní předpoklady podávání dobrého výkonu než výkon sám
- bývají vypláceny jako ocenění prac.funkce než ocenění schopností a výkonu pracovníka

V těchto situacích působí peníze jako motivační činitel velmi omezeně.

Doporučuje se:

- peněžité odměny by měly být co nejvíce specifikovány na pracovní skupinu,
 resp. na pracovníka
- roční podíly ze zisku, dlouhodobé odměny za věrnost atd. nepůsobí jako motivační nástroje (jejich nevyplácení však může působit demotivačně)
- diferenciace peněžitých odměn by měla být základem pro zvyšování skupinové
 a individuální výkonnosti

_ **Některé teoretické a empirické poznatky k psychologii odměňování** _

1. Motivační váha platu variuje od pracovníka k pracovníkovi a to v závislosti na dalších faktorech práce i na osobních dispozicích pracovníka.
2. Vysoká mzda může kompenzovat některé nedostatky v podmínkách práce (obtížné dojíždění, špatné fyzikální podmínky).

Nízká mzda může být vykompenzována vysokým obsahem práce nebo příznivými pracovními podmínkami (příznivá pracovní – sociální atmosféra atd.).

1. **Vnímání mzdy (platu) ve smyslu teorie spravedlnosti**:

Je zdůrazněn pojem disonance ( **kognitivní disonance Adamsova** ), k jejímuž poznání dochází u jedince tehdy, jestliže vnímané vklady a příjmy nejsou ve stejném poměru jako u druhých. (Pracovník srovnává:

1. výši svého platu s výší platu svých spolupracovníků, přičemž uplatňuje taková hlediska jako je povaha práce, kvalifikace, léta praxe – senioritu, věk, velikost rodiny,
2. srovnává však také velikost platu s velikostí svého pracovního výkonu finanční zisk + ztráty atd.)

Vzniklá disonance způsobuje napětí, které se snaží jedinec redukovat (projevuje se v jednání).

Disonance se objevuje zejména v případě, kdy pracovník vnímá výšku mzdy závislou na svém pracovním chování (je schopen kontroly).

Disonance – napětí vytváří jak relativně vysoké odměňování (gratification), tak i relativní strádání (deprivation). Nesrovnalosti vytvářené „příliš dobrou odměnou&quot; (overreward) jsou spojeny s pocity viny. (Některé práce udávají, že dělníci přeplacení při hodinové mzdě obnovují rovnováhu mezi mzdou a výkonem zvýšením produktivity. Nesrovnalosti vzniklé „příliš nízkou odměnou&quot; (underreward) jsou spojeny s pocity hněvu a nespravedlnosti. Většina důkazů pro ověření zmíněné teorie se týká spíše druhé situace, neboť ta je častější.

1. **Vnímání mzdy (platu) ve smyslu teorie expektance (očekávání**):

Vychází z podobných předpokladů jako teorie spravedlnosti. Předpokládá se ( **Vroom – přelom 60. – 70. le** t), že afektivní odpovědi na danou úroveň odměny jsou vysoce variabilní, přičemž tuto různorodost je možno připsat standardu, se kterým je dosažená nebo přijímaná úroveň porovnávána a ze kterého se při porovnávání vychází. Předpoklad expektanční teorie tkví v tom, že afektivní odpověď osoby na danou úroveň odměny se mění podle úrovně, kterou očekávala – tedy jedincem očekávaná úroveň odměny v dané situaci je určována hlavně úrovněmi odměn, kterých dosáhl dříve v podobné situaci. Pak bude možno očekávat, že afektivní důsledky dané úrovně odměny se budou s jistou mírou možnosti predikce měnit podle předcházejících úrovní odměny. Teorie prezentovaná Vroomem je složitější zapojením některých principů teorie spravedlivosti.

1. Aby mohl plat v organizaci plnit motivační funkci, musí být splněna řada podmínek, dobrá organizace práce, práce přiměřená fyzickým a duševním schopnostem lidí, vysoká spokojenost se sociální atmosférou, proporce platů musí odpovídat tomu, co pracovník uznává za spravedlivé, musí být jasně vymezené odměny za jasně vymezené úkoly, výška odměny musí být bezprostředně spjata s vykonanými úkoly.
2. Platové postupy by měly být vázány spíše na dlouhodobé kvalitní výkony než na kritéria praxe či papírové kvalifikace.
3. Rozdělování prémií a mimořádných odměn by mělo být založeno na přísně a přesně stanovených kriterií výkonnosti (kvantita, kvalita, čas, hodnota pro pracoviště – organizaci).

To, že pracovník nejedná podle očekávání organizace, může být doprovázeno peněžitými sankcemi. Uplatňování těchto sankcí není snadné, především musí být jasně dopředu stanoveny podmínky jejich udělování a pokud možno taxativně vyjmenovány důvody, pro které je možno pracovníka takto postihovat. Tvrdé a zjednodušené udělování sankcí, neprověření důvodů udělování atd. zpravidla nevedou k žádoucímu obratu v chování a jednání pracovníka. Peněžité sankce by se měly ukládat velmi uvážlivě při zhodnocení toho, zda při vysokém a kvalitním výkonu pracovníka nejde jen o malé zaváhání či nepatrnou výchylku od normy. Je rozumné dát pracovníkovi šanci na odvrácení sankce (hrozba sankce může působit jako velmi účinný pozitivní motivační činitel, nesmí však působit příliš dlouho). Velký počet sankcí v rámci pracovní skupiny ukazuje na neschopnost vedoucího, na nevhodně postavení pracovní normy, na špatná kritéria pro udělování sankcí (měly by se týkat jen kritérií výkonnosti), kvantita, kvalita, čas (méně kritérií s prací jen souvisejících), příchody do práce, dodržování pracovní doby, příprava na práci atd.)

              1. **Pracovní motivace jako proces**

Socializací, ve hře, v učení, v práci si každý jedinec vytváří v dospělosti k práci jako takové určitý postoj, motivační vztah. Jde o jakýsi habituální vztah k práci, jejímž jádrem je touha, úsilí o dosažení či dosahování osobního uspokojení, snaha o vlastní seberealizaci.

Motivace výkonu v práci je určována očekávanou hodnotou a očekávaným výsledkem výkonu, uspokojením nad uplatněním svých schopností, uspokojením nad tím, co výkonem získal. Vrchol motivace obvykle spěje k seberealizaci. Vlastní dynamika spění k seberealizaci je podstatně složitější, individuální. Platí, že člověk má mnoho motivů, a proto také neexistuje žádný motiv, který by sám determinoval reakci všech pracovníků na jejich práci, žádná jednoznačná strategie, která by zaručovala u všech pracovníků organizace dobrou pracovní morálku.

Motivy jsou hierarchicky uspořádány a jejich struktura není trvalá. Jakmile je některý z motivů uspokojen, ustupuje do pozadí a dochází k přeskupování motivů – k jednání nutí člověka neuspokojené motivy.

**Dynamika Herzbergových neuspokojovačů a motivátorů:**

- motivy jako jsou peníze, sociální a fyzické podmínky práce jsou faktory nespokojenosti, musí být dostatečně saturovány, aby nehrály v životě pracovníka dominantnější roli

- **naopak motivátory** (obsah práce, uznání, úspěch, odpovědnost, spolurozhodování) působí trvaleji

- **neuspokojovač** se však může stát symbolem nebo substitutem motivátoru ů když jsou frustrovány potřeby uznání, objevují se tzv. symptomatické mzdové požadavky, při nichž není požadováno zvýšení mzdy pro nedostatek peněz, nýbrž proto, že jde o frustraci uvedených nemateriálních potřeb

-to je proces snažení o **kompenzační materiální odměňování**. Nemusí jít vždy o požadavky symptomatické, ale často i o skutečné – např. při nečistoté, namáhavé, atd. práci pracovníci vyžadují za svoje obětování a mnohdy i očekávanou zdravotní újmu oprávněnou mzdovou a platovou kompenzaci

Dynamika síly motivů a jejich proměny v hierarchii probíhá někdy velmi rychle, často neobvyklým způsobem.

Množství proměnných, které na motivaci pracovníka působí je takové množství, že vnější pozorovatel velmi obtížně chápe, z čeho pramení aktuální chování pracovníka či skupiny. Obvyklé psychologické techniky, např.postojové dotazníky, pro daný účel selhávají. Mohou snad věrohodněji měřit postoje k vlastní práci, k jejímu obsahu, avšak data zjištěná o postojích ke skupině, k vedoucímu a dalším prvkům kontextu práce ztrácejí velmi rychle na aktuálnosti

**Gellerman:**

- počátkem 70. let tvrdí, že ve světě motivací odpovídají věci jen zřídka jejich vnějším zjevům

uvádí tři důležité důvody této klamné vlastnosti:

1. **zakuklení:**

- způsobuje, že potenciálně významné motivy budou tak doboře skryty, že bude sotva tušena jejich přítomnost
- to je případ, kdy v jednání jedince i v jádru jeho osobnosti dominují neuspokojené naléhané potřeby a jsou to zpravidla materiální potřeby nebo potřeba jistoty, za nimiž jsou skryty pravděppodobné nemateriální potřeby, jako jsou prestiž a výkon
- protože většině lidí záleží mnohem více na chlebu a na másle, než na abstraktních radostech z dokonalých výkonů, musí být zakuklení vcelku rozšířeno, symptomy zakuklení vyšších motivů jsou fluktuace a požadavky symptomatické mzdy

1. **substituci:**

- ilustuje ji uvedený případ symptomatických mzdových požadavků, komplikovaným znakem motivůů je jejich schopnost vzájemně se substituovat
- soudí se, že ve mzdách je spatřováno spíše plnění povinností podniku než pouhá odměna za výkon: peníze platí jako forma kompenzace za nespravedlnost, že praocvník musí snášet nudné bytí

1. **proces zrání:**

- vývoj je spojen s vynořováním se a mizením motivů, což souvisí s řešením různých problémů daného vývojové stádia

Z výše uvedného vyplývá, že lidská pracovní motivace je zcela inkonzistentní. Zcela tomu tak není – ontogenezí motivace prochází přece jen něco konzistentního, vytvořeného od dětství, modifikovaného učením, rodiči, sociálním prostředím a posléze prací = soubor představ, které si jedinec sám o sobě vytvořil – má pak tendenci chovat se podle své, jako „pravé já&quot; akceptované role a zaměřuje k této roli své chování.

Svému symbolickému já je jedinec věren dlouhodobě, je zajatcem jeho role – ostatní jsou standardem pro definaci a porovnání vlastního já – pocit hodnoty nevyrůstá z jedince samého, ale je mu propůjčován postoji druhých lidí.

Obraz osobnosti, který si jedinec přináší na své praocviště je výslednicí z minulosti. Pak záleží na tom, jak tento obraz zapadá do prostoru pracoviště, jeho sociálních dimenzí, zda-li je iluzorní či spíše pravdivý, zda-li více či méně umožňuje seberealizaci tohoto obrazu.

_ **Gellerman** _ v daném smyslu zdůrazňuje **3 principy:**

- Člověk má představy o své osobě, a pokud to jeho okolí dovolí, chová se vždy v souladu s obrazem své osobnosti.
- Pojetí světa jedinci se liší: pro jedince má však svět určitá omezení a šance
- Každý jedinec v každém okamžiku se bude chovat co možná vždy tak, aby se zvýšila pravděpodobnost, že se ve svém prostředí bude realizovat

**18. – Motivace v psychologii organizace**

**Tři základní roviny vymezení problematiky:**

1. rovina nezbytných způsobů chování efektivního fungování organizace
2. rovina definování motivačních vzorců a jejich využití v org. jednotkách
3. rovina podmínek, za kterých lze aplikovat vzorce motivace, aby bylo vyvoláno žádoucí chování (pro organizaci).

_ **Formy chování a jednání** _

1. **Zapojení do sytému a setrvání v něm**

- nábor
- nízký absentismus
- vysoká stabilizace

1. **Závislé chování, plnění rolí v systému**

- plnění nebo překračování kvantitativních standardů činnosti
- plnění nebo překračování kvalitativních standardů činnosti

1. **Inovační a spontánní chování (jdoucí za vyžadovanou rolí)**

- kooperativní jednání
- jednání chránící systém či subsystém
- tvůrčí návrhy týkající se zlepšení organizace
- sebevzdělávání ve spojení s vedlejšími závazky v organizaci
- vnitřní podnikatelská sktivita
- vytváření příznivé atmosféry v externí komunitě organizace.
-

Základem pro výše uvedené chování a jeho vytváření, realizaci jsou určité motivační vzorce.

_ **Motivační vzorce** _

**A. Podřízení se legální autoritě**

**B. Přijetí široké škály odměn** (instrumentální satisfakce, vnější odměna)

**C. Seberealizace** (dosahování upokojení pomocí uplatnění schopností, dovedností,

tvořivosti)

**D. Internalizace s organizací** (soulad hodnot jedince a organizace).

_Některé účinky motivačních vzorců_

**A. Legální autorita:** organizační a právní kontrola není nejefektivnějším způsobem udržování lidí v práci a pro stabilizaci. Lpění na právních předposech omezí absentismus ale zvedne fluktuaci. Výkonnost se zpravidla pohybuje na hranici minima normy. Výhodou je jasnost předpisů a pravidel, jasnost požadovaných vzorců chování. Silným negativem je absence iniciativy.

**B. Odměňování:** hlavním činitelem efektivnosti je atraktivita různých forem a druhů odměn. Rozlišují se odměny individuální (za vysokou výkonnost, postup, mimořádná prémie apod.) a odměny organizace, které dostávají všichni, kdo plní standardní výkony (rekreace, stravenky, příplatky na dovolenou atd.). Reálné je individuální diferencování odměn u relativně samostatně a nezávisle pracujících a tam, kde je proces měřitelný.

Musí být pak splněny tyto **tři podmínky** :

1. odměny a prémie musí být přijímány **jako dostatečné** , aby to vyvolalo konečné úsilí po jejich získání,
2. musí být vnímány jako **bezprostředně spjaté s vyžadovanou úrovní plnění úkolů** ,
3. **musí být uznány za spravedlivé většinou členů skupiny** , včetně těch, kteří je nedostávají.

Individuální odměňování lze těžko zavádět tam, kde jsou pracovníci na sobě technologicky závislí. V takových případech je rozumnější zavést prémiování skupinové. Ani to však není vždy ideální – najdou se takoví, kteří překračují normy výkonu stanovené neformální skupinou. Více jsou pracovníky akceptovány povýšení do jiné kategorie (vyšší platové třídy).

Z hlediska stabilizace v organizaci se jako nejefektivnější jeví **odměny systémové** – tj. ty, které dostávají prakticky všichni. Pracovníci zde srovnávají svůj plat a odměny se stejnými profesemi a funkcemi v jiných organizacích. Obecně je diferenciace odměňování žádoucí, musí však být volena v organizaci tak, aby se jevila většině pracovníků jako spravedlivá. Odměnami vyvolaná vysoká motivace vyvolených nestojí za pasivitu a znechucení ostatních, kteří zůstali v autu.

**C. Seberealizace:** v praxi najdeme využití tohoto vzorce u schopných managerů a vysoce kvalifikovaných řemeslníků. Disponují trvalou motivací vnitřního charakteru, uspokojením z práce samotné, nízkým absentismem povahy spíše vynucené objektivními okolnostmi (nemoc).

**D. Internalizace:** typ motivace umožňující, resp. dávající pracovníkovi prostor, aby pracoval v nadstandardech. Může jít o identifikaci s organizací, její částí nebo s určitým vedoucím. Je z jisté mír dána socializací jedince (zpravidla ti, jenž si v dané organizaci splnili svůj životní sen), možností podílet se na rozhodování, hodnotou (statusem) práce. Vazba jedince na organizaci je převážně emocionální a má doprovodné účinky: vysoká produktivita, inovační snaha, spontánnost produktivního jednání, nízký absentismus a fluktuace.

**19. – Řízení pracovní motivace, motivační programy**

Úkolem, který prostupuje veškerou řídící činností vedoucího, je ovlivňování motivace vedených pracovníků. Výkonnost člověka je totiž determinována nejen jeho pracovní způsobilostí (schopnostmi, dovednostmi), ale také jeho ochotou, tj. pracovní motivací.

# Stimulace k práci

Podstatou stimulace práci je **záměrné a cílevědomé ovlivňování pracovní motivace pracovníků, tj. ovlivňování jejich pracovní ochoty**. Pracovní motivace bývá optimální tehdy, jsou-li osobní zaměření člověka (pracovníka), jeho potřeby a zájmy, v souladu s potřebami a zájmy podniku.

**Stimuly se dělí na** : impulzy (endogenní) a incentivy (exogenní)

Stimulací k práci sleduje každý řídící pracovník v podstatě **dva cíle** :

1. **podněcování optimálního přístupu** pracovníků k pracovním činnostem
2. **další osobnostní rozvoj pracovníků a dotváření jejich vlastností coby pracovníků výkonných**

Základním předpokladem účinného stimulování je uplatňování stimulačních podnětů ve shodě s potřebami a motivačním profilem pracovníků. To předpokládá především, že každý řídící pracovník bude členy své pracovní skupiny velmi dobře znát.

Při nevhodném uplatňování stimulačního programu může nastat tzv. **bumerangový efekt** – působí opačně, než bylo zamýšleno.

Obecně platí, že čím je společnost všestranně (nejen ekonomicky ale např. i kulturně) vyspělejší, tím větší je rozmanitost účinně působících stimulů. Naopak čím je společnost méně vyspělá, tím větší váhu má ekonomická stimulace nebo dokonce ekonomické donucení.

Obecným základem každé pracovní stimulace je způsob, **jak pracovník přijímá společenské hodnocení práce a jak se s ním vyrovnává**. Každé takové hodnocené obsahuje:

- bezprostřední hmotné ocenění pracovního výsledku za stanovený čas
- hodnocení pracovní způsobilosti přidělenou mírou osobní odpovědnosti v podniku
- společenské a morální hodnocení pracovního profilu, osobních a pracovních aspirací a zájmového zaměření jedince
- celkové společenské hodnocení práce, jednotlivých podniků a jednotlivých profesí

**Stimulační význam v rámci pracovní skupiny** mohou mít následující skutečnosti:

- _ekonomicky a často i společensky prvotní je stimulující činitel hmotný_

- _velký stimulační význam má neformálně prováděné pracovní hodnocení činnosti a osobnosti člověka v pracovním procesu, které uskutečňuje bezprostředně nadřízený pracovník_

- _společenské hodnocení práce a pracovního oboru_, je proměnlivé, vedoucím pracovníkem v podstatě neovlivnitelné, je-li toto hodnocené příznivé, může se o něj v řídící činnosti s úspěchem opírat

- _hodnocení jednotlivce v pracovní skupině_, vyjádřené celkovým míněním skupiny o jeho osobním a pracovním profilu a z toho vyplývající formou jeho uznávání či tolerování. Stimulující účinek je nepříznivý, jestliže je pracovník skupinou odmítán nebo jakkoli negativně hodnocen. Vedoucí má možnost zaměření skupiny i její vztah k jednotlivým členům ovlivňovat, ovšem jen za předpokladu, že má ve skupině dostatečnou neformální autoritu

- _Porovnávání výsledků vlastní činnosti s průběhem a výsledky činnosti druhých pracovník_

- _Participace – aktivní účast pracovníků na řízená činnosti pracovní skupiny_

- _Vlastní provádění pracovní činnosti_. Motivačně přitom působí řada položek. Mezi nejvýznamnější patří: znalost průběžně dosahovaných výsledků práce; znalost společenského významu práce a přesvědčení o její významnosti; znalost vykonávané profese; přiměřená odborná připravenost; takové pracovní zařazení, které umožňuje kvalifikované uplatnnění

- _Osobnost a jednání vedoucího pracovníka_, z hlediska motivace a pracovní spokojenosti patří osobní znaky a formy jednání vedoucího k nejvýznamnějším skutečnostem.

**Motivační programy**

Než se přikročí k tvorbě motivačního programu, je nutno vždy udělat audit dosud používaných stimulů a teprve pak přistoupit k návrhu takového programu, který se nerozplývá v nivelizačních tendencích a neztrácí se ve formálnostech. Podílet se musí celá firma. Celý systém musí být integrovaný, přehledný, logický. Jeho součástí není jenom odměňování pracovníků, sociální výhody, morální ocenění, možnosti růstu, ale taková organizační opatření, která mají svá pojmenování a jsou už nějakou dobu známá ve světě managementu.

Většina pokusů o restrukturování práce se soustřeďuje na zvýšení **rozmanitosti** (úkolů či dovedností), **autonomie** (svobody volit si pracovní metody, časový plán a někdy i cíle) a **ucelenosti** (rozsahu, v němž práce vytváří identifikovatelné koncové výsledky, na něž může jedinec poukázat). Management motivace a většina jeho koncepcí jsou obvykle formulovány jako pragmatické postupy, vycházející převážně z KBT. Koncepce kolísají mezi tendencemi od naprosté manipulace s lidskou povahou až po vytváření prostoru proto, aby se jedinec v práci motivoval sám. Poslední koncepce kladou důraz na samostatnost, zodpovědnost, vlastní iniciativu a ego složky pracovníka.

_ **Nakonečný** _ prezentuje několik druhů řízení:

1. **Management by objectives**** : **metoda řízení založená na** stanovování konkrétních cílů**. Prostřednictvím konkrétně daných cílů se mohou pracovníci sami ve své práci stále kontrolovat. Organizační cíle jsou dvojího druhu:

a) **obecné cíle** : maximalizace zisku, ekonomického růstu, příjmů, vysoká kvalita služeb, b) **specifické cíle** : minimalizace ztrát, maximalizace zisku z jedné konkrétní akce, maximalizace vlastního kapitálu, inovační cíle atd.

Můžeme rozeznávat také **cíle týkající se funkčních míst** a **cíle individuální** (týkají se rozvoje kvalifikace pracovníka, rozšíření jeho odbornosti)

1. **Management by delegation**** : ****přenesení určitých odpovědností na vedoucího pracovníka**. Problém spočívá v tom, že ne vždy se podaří přesně odpovědnost specifikovat. Druhým problémem je nedostatek pravomocí k přijaté či rozšířené odpovědnosti.
2. **Management by exception**** : regulace zvláštních případů**. Metoda založená na rozlišení rutinních a výjimečných úkolů – vedoucí by se zabývali jen výjimečnými (_pravé rozhodování_), spolupracovníci či zástupci rutinními úkoly (_nepravé, opakované rozhodování_)
3. **Management by information**  **nebo**  **management by communication**** : **principem metody je** rozšířená informační politika s orientací na komunikační oblasti, které vyžadují vyšší informační přísun**. Jedná se o rozdělování specifických informací nutných pro činnost oblastí.
4. **Management by participation**** :** aplikaci metody lze vidět ve dvou rovinách: a) v rámci malé skupiny účast spolupracovníků na rozhodování, používání buď soustavně u určitých skupin rozhodování nebo, b) systémová (organizační) participace, označovaná jako participace zaměstnanců na zisku (ztrátě), rozhodování a na vlastnictví. Poslední vývojovou tendencí jsou zaměstnanecké akcie, tzv. systém ESP. Několik zásad participačních systémů:

- **Vytvořit takové podmínky, aby se pracovník cítil a choval jako podnikatel nebo podnikatelsky uvažující zaměstnanec**
- **Pracovník musí být stimulován v okamžiku, kdy rozhoduje, ne až po skončení činnosti**
- **Stimulační působení musí být diferencováno podle jednotlivých pracovníků, aktivita musí být cílevědomě vyvolána a usměrňována**
- **Pracovní skupiny musí mít právo hospodařit s celou částkou vytvořených zdrojů**
- **Základem řízení je aktivizační systém, kterému se podřizuje vnitropodnikové řízení, musí být jednoduchý, pochopitelný pro všechny**

1. **Management by teaching**** : celoživotní vzdělávání zaměstnance firmy**, kariérová dráha pracovníka uvnitř organizace, důraz na potřebu seberealizace pracovníka
2. **Management by innovation**** : vedení podporou tvořivosti**. Souvisí s humanizací práce, zpevňováním sebevědomí, s principy tzv. _vertikálního obohacení práce_ (rozšiřování obsahu práce na základě postupu pracovníka do vyšší pracovní třídy).

Do management by innovation spadá i plánování změn pracovního místa se záměrem snižování monotónnosti práce jedinců, rožšíření úkolů v rámci jednoho pracovního místa, obohacení úloh – práce je rozšířena nejen v horizontální, ale i ve vertikální rovině – např. plánováním a kontrolou výsledků práce, paternalistická metoda (úroveň výkonu, resp. motivace k výkonu je přímo úměrná spokojenosti s prací).

Výše uvedené druhy jsou v poslední době u západních společností nahrazovány komplexnějším _empiricko-pragmatickým přístupem_, založeným na **vedení podle situace**. Základem pro stanovení přístupu k řízení je znalost potřeb a hodnot spolupracovníků, jejich vzájemných vztahů, cílů, znalost technologických, obchodních atd. možností pracoviště.

Pro **zvyšování a udržování motivace** se používají následující základní **4 operativní nástroje** :

**Odpovědnost** – pohotovost k riziku, radost z experimentování a další vývoj. Odpovědnost bez odbornosti je zátěží, nikoliv motivačním činitelem

**Odměňování** – odměny jsou potvrzením individuální hodnoty, mají být spravedlivé, diferencované podle výkonu.

**Odůvodnění** – pracovníci musí znát důvody požadavků, které na ně klade organizace, zvláště v situacích jejího poklesu, krize.

**Vztahy** – usilování o harmonické vztahy horizontálně i vertikálně, snaha o dobrou sociální atmosféru.

V zásadě jde o vytvoření vhodného prostředí pro motivaci lidí se zdůrazněním vnitřních motivátorů při využití stimulů vnějšího charakteru. Proces vytvoření prostoru pro motivaci vyžaduje komplexní přístup.

**20. VEDENÍ, TEORIE VEDENÍ, STYLY VEDENÍ**

Vedení je založeno na moci. Většinou je interpretováno jako vliv, umění nebo proces ovlivnění lidí tak, že se budou ochotně a s nadšením snažit o dosažení cílů skupiny. Literatura diferencuje mezi obvyklým

- **funkčním vedením spolupracovníků (managementship**), vykladaným jako schopnost manažera vykonávat věci související s řízením (plánování, koordinování, ovlivňování, personální zajišťování, kontrola) správně a podle předpokladů organizace, a mezi

- **vůdcovstvím (leadership),** viděným jako tvůrčí vedení lidí ze strany leaderů, kteří jsou schopni dělat nejen věci správně, ale kromě toho jim dávat i vyšší kvalitu (nalézání nových předmětů podnikání, nasazování nových metod a technik pro realizaci rozhodnutí atd.). Z praktického hlediska je vedení určitým druhem interakce mezi vedoucím a vedeným, která má co činit s motivováním, ovlivňováním, naváděním, směrováním atp.

V zásadě lze z hlediska přístupů k výkladu podstaty úspěšného vedení rozlišovat **tři skupiny teorií:**

A. Teorie orientované na charakteristické osobnostní rysy leaderů

B. Teorie založené na chování leaderů

C. Teorie preferující situační nebo kontingenční podmínky leaderů

_**A. Teorie orientované na charakteristické osobnostní rysy leaderů (trait theories):**_

Profilovaly se v teorii managementu **do začátku 50.let** , v současné době je na daném přístupu z části založen výběr vedoucích. Úspěšný vedoucí má podle různých renomovaných autorů rozdílné vlastnosti.

Zjevnou podmínkou úspěšnosti jsou manažerovy **znalosti a dovednosti** – technické, ekonomické, obchodní, z teorie řízení a podnikání, praktické dovednosti práce s lidmi.

**Z osobnostního hlediska** bychom mohli od schopného manžera očekávat (v závislosti na jeho postavení v hiearchii a na konkrétních požadavcích jeho pozice) např. tyto vlastnosti: přiměřená inteligence, vysoká motivace úspěšnosti, mobilita, snaha nevyhýbat se rostoucí odpovědnosti, emocionální vyrovnanost, absence psychopatických symptomů, vysoká frustrační tolerance, schopnost organizovat nestrukturované situace, vidět vztahy mezi zdánlivě izolovanýni jevy, umět předvídat, vidět věci v širších souvislostech, rozhodnost, přiměřené sebevědomí a sebedůvěra, aktivita, silná orientace na realitu, vysoká identifikace s organizací, schopnost analytická, syntetické a koncepční práce, flexibilní myšlení, pružnost při výběru přístupu při ovládání či přesvědčování lidí, kultura projevu, dodržování základů společenské etiky a morálky atd.

_**B. Teorie založená na chování leadrů (behavior theories)**_

**Začátkem 50.let** se počíná prosazovat přístup **zdůrazňující způsob chování vedoucího, tímto způsobem je označován tzv. styl vedení.**

Základní literatura o managementu uvažuje **o třech profilujících stylech vedení:**

**1.autokratickém -** (přikazující styl, využívající zejména legální autority a odměňování)

**2.demokratickém** - (participativním – založen na podílu rozhodování, poskytování dostatku

informací spolupracovníkům při konzultacích atd.)

**3.liberálním -** (styl volného vedení – free rain styl – s ponecháním výrazné volnosti jednání

spolupracovníkům při určení hlavních cílů, kterých má být dosaženo, hlavní

role vedoucího je založena na podpoře úsilí spolupracovníků)

Náročnější literatura o managementu doznává diferencujících podob výše uvedeného rozdělení:

_**LIKERTOVA teorie čtyř systémů (60. léta):**_

1. **vykořisťovatelsko – autoritativní styl** (vedoucí autokratičtí, jednosměrná příkazová komunikace, tvrdá disciplína, užití negativní motivace obav a strachu, donucování)
2. **benevolentně – autoritativní styl** (autokratické způsoby, výběrové konzultace s podřízenými, tolerance názorů podřízených, těsná kontrola, slabá delegace rozhodovacích aktivit)
3. **konzultační styl** (vzájemná kooperace, určitá důvěra mezi oběma stranami, částečná delegace rozhodovací pravomoci, převaha pozitivní moivace, náhodná kontrola)
4. **participační styl** (značná vzájemná důvěra, autonomie pro spolupracovníky v rozhodování, neformální komunikace, účast lidí na závažnějších rozhodnutích, výběrová kontrola, pozitivní motivace, pracovníci „lepší&quot; vedeni volně – slabší direktivněji)

Rutinní manažeři uplatňují více způsoby ad 1 a ad 2, tvůrčí manažeři ad 3 a ad 4. Pojem systému v tomto smyslu znamená, že určitý způsob vedení ze strany vedoucího tvoří uzavřený celek, komplexně, soustavně a systematicky uplatňovaný, důsledně realizovaný.

**TEORIE KLASIFIKAČNÍ SÍTĚ:**

- snaha klasifikovat a charakterizovat chování manažera ve dvou základních směrech, relativně na sobě nezávislých.

Prvím směrem je zájem manažera o věcné, výrobní, plánovací, kontrolní, výsledkové atd. záležitosti. Druhým směrem je zájem manažera o chování spolupracovníků, jejich postoje, motivaci, vztahy apod.

_**Základní skupiny manažerů (Robert Blake, Jane Moutonová – 70.léta)**_

1. **Manažeři s minimálním zájmem o práci** jak v oblasti sociální tak věcné. Nejde o vedení, spíše o bezvládí (impoverished management).
2. **Manažeři s výrazným zájmem o lidi** , ale zanedbávají věcné problémy a úkoly. Styl vedení často označován jako paternalistický (otcovský), líbivě populární.
3. **Manažeři s výrazným zájmem o věcné záležitosti,** avšak zanedbávají věci sociální. Označovány jako taylorovský styl se zdůrazněním racionality (authocratic task management).
4. **Manažeři s maximálním zájmem o výrobu i sociální věci.** Označovaný jako styl šampiónů a skutečných leaderů (eye-to-eye leadership, team leadership).
5. **Manažeři s vyváženým a přiměřeným poměrem zájmů o věcné i sociální záležitosti**. Označován jako umírněný styl s kompromisy, se snahou nezanedbat něco podstatného, avšak bez leaderovského důrazu a rozhodnosti a snahy dosáhnout mimořádných výsledků (middle-of-the-road).

_ **C. Teorie kontingenční, situacionalistické** _

U daných teorií není pro úspěch manažera důležitá jeho osobnost nebo stálost stylu vedení, ale **schopnost aplikovat určitý styl podle parametru situace** (velikost skupiiny, atmosféra, míra důvěry ve vedoucích, schopnosti spolupracovníků, úroveň vytvořené skupinové struktury, homogenost – heterogenost statusů a pozic ve skupině, aspirace vedoucího, náročnost úkolů, termínovanost úkolů, finanční situace skupiny – organizace atd.)

Známé přístupy:

1. **Fiedlerův konstituční model (Fred Fiedler)** – 50. léta (moc, která vyplývá z pracovní pozice, ze struktury úkolů. Díky tomuto modelu je přesně vymezen vztah mezi podřízenými a nadřízenými).

1. **Postupné dosáhování cílů (Robert House)** – vedení „cesta – úkol&quot; (motivace vzniká, je-li pracovní úsilí završeno adekvátním výkonem a tento výkon následován atraktivní odměnou. Teorie cesta úkol je založena na expektanci (očekávání) podřízených)

1. **Rozhodovací model (Victor Vroom, Philip Yettim)** – návod jak rychle a úspěšně analyzovat problém a zvolit vhodný styl rozhodování. Má dvě základní dimenze – kvalitu (objektivní faktory) a akceptovatelnost (přijatelnost pro členy skupiny

1. **Situační vedení (Paul Hersey, Keneth Blanchard**) – 80. léta (Základní kritická proměnná je podle autorů tohoto stylu vedení **vyzrálost podřízeného pracovníka** pro plnění úkolů, chápaná jako jeho připravenost (znalosti, dovednosti a zkušenosti) a ochota přebírat odpovědnost za samostatné plnění pracovních úkolů a touhu po úspěchu. Úroveň vyzrálosti se však určuje velmi obtížně, neboť pro některé úkoly a činnosti může být vyzrálost manažera vysoká a pro jiné nízká).

Situace se v uvedených přístupech měří různým způsobem, podle parametrů se pak doporučují vesměs známé styly vedení. **Příklady vazby efektivnosti stylu a situace** :

- **DIREKTIVNÍ:** je nejefektivnější u pracovníků z vnějším místem kontroly, s nízkou pracovní schopností, nízkou kvalifikací, nízkým zájmem na práci, práce na nejasných

úkolech.

- **PODPORUJÍCÍ:** práce na stresujících, monotónních, flustrujících, rizikových atd. úkolech.

- **PARTICIPATIVNÍ** :(spolupracující) pracovníci s vnitřním místem kontroly, zaujatí nejasným úkolem, schopní, zaujatí pro práci.. atd.

- **ORIENTOVANÝ NA VÝKON:** nejasné, originální, neurčitě formulované úkoly, neurčitost výsledků

1. **Moc a její druhy**

**Organizační autorita** je založena na **moci** jako jednom z atributů vedení. Z formálního hlediska je autorita _organizačním mechanismem, vyjadřujícím vztah nadřízeného a podřízeného_.

**Autorita** zahrnuje moc, kterou můžeme definovat jako **schopnost rozhodování** nebo jako **možnost, aby se uskutečnila vlastní vůle** nebo jako **schopnost, která může kontrolovat chování jiných osob.**

Moc je možno vidět nejen ve vztazích mezi osobami, ale i mezi skupinami. Skupiny, podskupiny a jedinci, kteří mají možnost vlivu, se nazývají **centra moci**.

Potřeba rozlišovat „moc&quot; a „vliv&quot;: **moc je potencionální vliv** , který se někdy využívá a někdy ne, naopak **vliv je užívaná a manifestovaná moc** , která je aktualizovaná (znamená měnění postojů či chování osoby, nad kterou se naplňuje něčí moc).

_Typy moci:_

- **Formální** – při předpokládaných pozicích s jistým dosahem, objemem moci a prostředky, jimiž se moc uskutečňuje
- **Neformální** – není předepsána, nevychází z vlivu pozice, ale z určitých osobnostních charakteristik osoby

_Druhy moci:_

1. **Odměňovací** – základ moci je založen na možnosti autority, aby zajistila nějaký užitek nebo uspokojení jiné osobě. Tato osoba ví, že má autorita možnost zabezpečit odměnu. _Peněžní odměna_ jako prostředek moci ovlivňuje zvýšení efektivnosti chování, pokud je vnímána jako dostatečně vysoká, měla by být vázána na zvýšení výkonnosti jedince, zvýšení odměny musí hodnotit většina členů skupiny jako přiměřené, oprávněné.

_Nepeněžní odměny:_ výhody pro pracovníky sociální povahy, přidělení zajímavější práce, náklonnost vedoucího atd.

1. **Donucovací („trestající&quot;)** – osoba ví, že bude potrestána, pokud nevykoná požadavek autority. Autorita má možnost negativních kroků vůči této osobě. Tato moc je efektivní tam, kde osoba nemá možnost obrany (např. v autoritativních skupinách a organizacích a v manuálních profesích).

Rozdíl moci odměňovací a donucovací: odměna vyvolává náklonnost a trest postoj opačný, užití donucovací moci vyžaduje stálou kontrolu aktivity osoby – u odměňování je to opačně.

Oba druhy ale představují _kontrolní mechanismus_. Bezprostřední kontrolou je **chování**. Užitím donucení se kontroluje vnější chování, nikoliv motivy, přesvědčení, postoje.

1. **Referenční**** („charismatická****&quot;)** – založena na pozitivním vztahu osoby k autoritě. Referenční moc autority se zakládá na identifikaci osoby s ní. Přednosti: není potřeba kontroly, nemusí vždy existovat vztah náklonnosti (např. když je osoba ve stavu neurčitosti situace)
2. **Odborná („vědomostní&quot;)**  **–** spočívá ve zhodnocení osoby, že autorita (osoba s odbornou mocí) má znalosti a kompetence. Nezávisí na množství znalostí, ale na způsobu, jakým jsou užívány.
3. **Legitimní** – pracovníci vnímají a přijímají, že na to má autorita právo a povinnost. Pozice a role tvoří v organizaci _síť legitimní autority_. Legitimní moc je obvykle spojena s mocí odměňovací a donucovací. Je zvláště efektivní, jestliže normy, na kterých moc spočívá, jsou internalizované. Některé druhy vlivů (situace, které jsou zdrojem moci):

- _Moc závislosti_ – jedinci v nouzi si osvojují postoj požadovat pomoc
- _Moc povinování (zavazování)_ – jedním ze zdrojů korupce a využívání tzv. osobních vazeb (konexí) – když autorita udělá vícekrát službu osobě, osoba se cítí zavázána
- _Moc experimentátora_ – subjekty se u určitých zkoušek chovají tak, jakože vše, co experimentátor žádá, je legitimní

1. **Informovanosti („přesvědčovací&quot;)** – ovlivňování druhých na základě zpravování a působení přesvědčivosti a argumentace údajů, které se sdělují. Působí samotná informace – její obsah. Od ostatních druhů moci se odlišuje relativní stabilitou a nezávislostí na různých podmínkách X stejné informace sdělené rozdílnými osobami mohou mít různé působení

**Efekt užití moci**

- **Primární** – změny v chování, pokud působí určitý druh moci
- **Sekundární** - změny v chování, i když působení moci pominulo. Sekundární efekty mají trvalejší charakter, jsou spojovány se socializací jedince, internalizací cílů skupiny a organizace apod.

| styl vedení: | situace, ve které nejefektivnější:
 |
| --- | --- |
| **direktivní**

**podporující** | pracovníci s nízkou kvalifikací. níz. zájmem o práci, vnější místo kontroly
práce na stresujících, monotónních úkolech |
|
**participativní** |
schopní, zaujetí pro práci, vnitřní místo kontroly |
|
**orientovaný na výkon**
 |
nejasné úkoly, neurčitost výsledků |
|
 |
 |

-v posledních letech se hovoří o transakčním (odměny, tradice) – transformačním stylu vedení (uspokojování vyšších potřeb pracovníků), transformační vedoucí – charismaindividualizovaná úcta

1. **KOMUNIKOVÁNÍ**

Komunikování je nástrojem zprostředkování sociálních interakcí v organizaci, v procesu řízení je nástrojem realizace rozhodnutí.

**Komunikační proces je dán** :

- _Zdrojem_ (komunikátor)
- _Určením_ (komunikant, příjemce)
- _Sdělením_ (komuniké)

**Cílem komunikování** je podávat informace, zajišťovat dorozumění, ale také ovlivňovat motivaci, postoje apod.

**Dimenze komunikace ve skupině či organizaci:**

1. _ **obsah** _ **komunikace**
2. _ **šum** _ **,** rušící prvky interferující v přenosu
3. _ **komunikační uzly** _ – díky nim vznikají komunikační sítě, jimiž komunikace prochází
4. _ **jednosměrovost či dvousměrovost** _ komunikace

- \&gt; rozlišujeme je v závislosti na zpětné vazbě, výhody a nevýhody:
- jednosměrová je rychlejší než dvousměrová
- jednosměrová se vnějšímu pozorovateli jeví jako efektivnější, ale je méně přesná
- příjemci ve dvousměrové komunikaci mají větší jistotu, docházejí k přesnějším závěrům
- vysílající se při dvousměrové komunikaci cítí více kontrolován
- dvousměrová je více narušována šumy, je přerušovanější

Plánování, systematičnost a uspořádání jsou obvykle spojeny s jednosměrovou komunikací, problémy s dvousměrovou.

**Podmínky efektivnosti komunikování**

Kromě narušování přenosu, špatného zakódování a dekódování, je efektivnost komunikování ovlivňována jednak osobnostními vlastnostmi komunikátorů a příjemců, avšak i vztahy uvnitř skupiny či organizace. Lidé se brání informacím, které narušují jejich rovnováhu, přijímají informace výběrově.

**Obsah informace musí být zaměřen na příjemce** , významný je i styl sdělení.

Zásady pro efektivní sdělování:

- dbát na emocionální účinek slov
- zacházet správně s opozičními postoji
- příjem je závislý na minulé zkušenosti komunikantů
- některé osoby jsou snadněji ovlivnitelné než jiné
- obsah sdělení může být příliš složitý na to, aby mu porozuměli všichni pracovníci
- nutné počítat s tím, že existuje urč. optimum informací, které je vhodné pracovníkům poskytnou
-

Důležitá je rovněž **úroveň informovanosti příjemce** , jeho znalosti o problému a situaci.

Problémy v komunikaci často zapříčiňuje nedostatek zpětné vazby (podřízený tvrdí že rozumí, ale není tomu tak), problémem může být i narušený vztah mezi podřízeným a nadřízeným.

Základním činitelem ovlivňujícím efektivitu komunikace je motivace, komunikace, která bere v úvahu motivační vztahy je efektivnější.

Na lidi s nižším vzděláním působí více jednostranná komunikace, zdůrazňující pouze pozitivní fakta, na lidi s vyšším vzděláním naopak.

Působí-li více komunikátorů, vyšší účinnost má první z nich a ten co se jeví důvěryhodněji.

Vliv má i struktura skupiny (působení skup. Norem, postojů, vztahů apod.)

**Komunikační sítě** – významně ovlivňují efektivitu komunikování, určují se dle velikosti skupiny, koordinací mezi členy, dělbou práce…

1. _ **řetězovité** _uspořádání : osvědčené u stereotypních opakujících se činností, není vhodné do proměnlivých podmínek
2. _ **hvězda** _– vhodné ve skupině se silným vedoucím
3. _ **kruh** _ **-** dobře se uplatňuje v malých, participujících a demokraticky orientovaných skupinách
4. _ **ostruha** _ **(Y**) – ve větších skupinách, klíčová osoba je umístěná ve vidlici
5. _ **všekanálová síť** _ **-** v malých skupinách, jejichž činnost vyžaduje stálý bezprostřední styk

Determinujícím činitelem chování pracovníků z hlediska komunikačních sítí je centralita – čím centrálnější postavení má člen v komunikační síti, tím je obvykle spokojenější se svou pozicí a naopak.

**Druhy komunikace v organizaci**

Komunikace v hierarchicky uspořádané organizaci může probíhat:

1. **Shora dolů**

- zahrnuje v sobě příkazy, doporučení, informace o platech a mzdách, metodické pokyny, informace o poradách, informace, které mají pomoci koordinovat organizační jednotky, informace o plánech, cílech apod.
- nutné předpoklady pro komunikaci směrem dolů:

    - dávat dostatek informací ( dostatečná kapacita sdělení ve vztahu k jeho účelu)
    - vytváření pozitivního postoje ke komunikování a přijímaní informací
    - plánovaní komunikace (strategické a taktické informace musí být prezentovány systematicky
    - nezbytná důvěra v komunikační centrum a jeho záměry

1. **Zdola nahoru**

- obsahuje formální zprávy po linii řízení, žádosti a stížnosti pracovníků, dotazy, sdělení o kvantitě a kvalitě práce, sdělení o postupu a plnění prací apod.
- tento druh komunikace je v podstatě zpětnou vazbou k rozhodovacímu a informačnímu procesu, je jedním z organizačních procesů participace
- hlavní překážkou účinného toku je filtrace informací, znásobována subjektivním hodnocením informace uzlovými zprostředkovateli (často vedoucí pracovníci), proti filtraci se bojuje zkracováním komunikačního toku, avšak zde zas hrozí opominutí některých komunikátorů a komunikantů

1. **Horizontálně**

- horizontální komunikace běží mezi útvary na stejné úrovni
- její funkcí je zpravidla koordinace a součinnost, dává prostor pro týmovou práci, umožňují větší rozpětí potřebných informací v komunikaci

**Neformální komunikace**

- vychází z interakcí pracovníků, je variabilní a dynamická, je výrazem přirozené potřeby komunikovat s druhými, je zdrojem zpětné vazby

- pro její výklad se používá termín **grapevine (břečťan)**, rozumí se jím pouze neformální kanály, jimiž se šíří neformální komunikace v organizaci

- rozlišujeme 3 základní vzory břečťanu:

    - **sériový vzor** : jedinec A předá informaci jedinci B, ten jedinci C atd., přičemž informace může být předána každým zdrojem buď určitému, či náhodnému příjemci
    - **rozvětvený vzor:** jedinec A předá informaci několika málo jedincům vybraným nebo náhodným
    - **radiální vzor:** jedinec A předá informaci každému, s nímž se dostane do kontaktu a usiluje o předání informace co největšímu počtu lidí

- dané vzory lze kombinovat, v organizaci se může vyskytnout několik typů naráz, některé sítě se jeví být stabilní (=informace jsou ze stejných vzorů, po stejných kanálech a ke stejným jedincům), jiné jsou velmi variabilní a proměnlivé, pracující na principu ad hoc (pro určitý případ)

- oproti formálním sítím jsou neformální sítě jednosměnové, neformální informace se předávávají často zdola nahoru, ale největší část neformálních informací se pohybuje horizontálně

- obsahem jsou pomluvy, klepy, informace formálně neověřené
- zpravidla vznikají jako produkt neujasněných situací, zjednodušením komplexních informací, nedostatečným vypracováním formálních zpráv, či jako výplod vůle některých osob, šíří se díky zvědavosti, škodolibosti, uspokojení individ. potřeby (prestiž, možnost projevit se), nejistotě či nedůvěře ve formální informace

**Modifikace neformální informace během přenosu:**

1. adresát předávávající informaci dál ústně, ji obvykle nějakým způsobem narušuje
2. dál je vyslána kratší a jednodušší informace s méně detaily
3. podává se jádro, mnohdy v kondenzované podobě
4. přidávají či zesilují se jisté detaily na úkor jiných
5. informace se doplňují na principu uzavřenosti (př. doplní se jméno, které se zdá komunikátorovi v dané situaci pravděpodobné)
6. informace se doplňují na základě očekávání
7. používá se asociací
8. informace se přizpůsobí dalšímu příjemci na podkladě jeho očekávání

**4 základní typy jedinců** , podílející se na šíření neformální informace:

      1. aktivní jedinec- aktivně vyhledává informace, může patřit mezi tvůrce veřejného mínění, jeho autorita roste s mírou, s jakou je dotazován a žádán o další informace
      2. zprostředkující jedinec- nevyhledává iniciativně informace, pouze je předává
      3. pasivní jedinec- nepředává informace které dostal, ani ty, které náhodně získal
      4. izolovaný jedinec- nepodílí se na neformální komunikaci

- neformální komunikace plní funkci vyjadřování souhlasu či kritiky, kontrolu chování a mínění lidí, až k vykonávání nátlaku či manipulaci
- vedoucí nemůže neformální komunikaci potlačit, může ji jen ovlivnit, využít ve svůj prospěch

**23. Struktura a efektivnost pracovní skupiny**

_ **Pracovní skupiny jsou základem sociálního subsystému organizace** _.

Skupina plní mnoho **funkcí** : _dosahování formálních skupinových cílů, rozvíjení sdružovací potřeby, příležitost pro rozvíjení a upevňování pocitu identity, zprostředkování sebepoznání jedince, poskytnutí možnosti pro pocit bezpečí, sociální kontakt, dosahování úspěchu_ a další.

Vytváření pracovních skupin je determinováno: **výběrem a rozmisťováním** , **technologií** a **organizací pracovního procesu**.

Pro jedince je skupina významná **ekonomicky** , **sociálně** , **psychologicky** a **ideologicky**.

**Stádia vývoje skupiny** :

1. _Vývoj vzájemného přijímání členství_ – překonání počáteč. nedůvěry, stanovení norem
2. _Komunikace a rozhodování_ – vyjasnění vzájemného mínění
3. _Motivace_ – znalost motivů druhých, stabilizace neformálních norem, kooperace
4. _Kontrola a organizace_ – efektivní práce, vzájemná závislost členů, spontaneita

Relativně stabilizované skupiny:

- Mají určený **stupeň autority a kontroly**
- Vypracované **kanály komunikací**
- Existují zde **neformální normy**
- Jsou **vyjasněné pozice členů** určením role skupiny v organizaci
- Funguje určitý stupeň **kooperace** závislý na pracovní technologii
- **Nízká míra absentismu a fluktuace**

**Struktura pracovní skupiny**

_ **Organizace je uspořádáním určitých pozic v hierarchii.** _

Mezi vrcholkem a základnou může být různý počet zprostředkujících pozic (vedoucích), kteří mají stále menší pravomoc.

Základní problém: **vztahy mezi lidmi** – jsou dány třemi základními principy formální struktury:

- _ **Impersonalita** _ (odosobnění)
- _ **Určení chování oficiálním statem** _ (předpisy, metodické pokyny)
- _ **Předpoklad maximální výkonnosti lidí** _ jako izolovaných jednotek (jednotlivců)

**Formální struktura** = systém norem, pozic a rolí.

_Normy_ jsou ideologií skupiny, vystupují jako závazné a očekávané formy chování členů.

Potřeba rozlišovat:

- _ **Normy zaváděné organizací** _ (pracovní a jiné normy)
- _ **Normy neformálního charakteru** _ (dané kulturou a tradicemi organizace)

_Status_ je daný formální pozicí a rolí a jejich percepcí pracovníky, mění se s prestiží funkce, profese, s úrovní pozice v organizační struktuře, s obsahem vykonávané práce s výší platu atd.

Přestože má **neformální struktura** velký význam, ani zde neplatí rovnost všech členů – i zde má každý svou pozici, která je určena stupněm, v němž jeho mínění ovlivňuje ostatní členy.

Pokud neformální vztahy zahrnují většinu členů skupiny, má velký význam tzv. _ **neformální vedoucí.** _

_ **Status v neformální skupině** _ = status vnitřní, tzn., že není dán formální autoritou, ale vlastnostmi pracovníka jako osobnosti.

**Efektivnost pracovní skupiny**

Podmíněna několika okolnostmi. Základní předpoklad: _ **soulad schopností, motivace a požadavků organizace.** _

Efektivnost závisí na:

- **Strukturálních vlastnostech skupiny** (velikost, komunikace, míra homogenity skupiny atd.)
- **Zaměření stylu vedení** (s ohledem na schopnosti a postoje členů, způsob dělby práce)
- **Motivaci výkonnosti členů, fungování zpětné vazby o výkonech, přiměřenosti a souladu mezi výkonem a odměnou, míře spokojenosti členů skupiny s prací**
- **Stupni akceptace skupinových a organizačních cílů**
- **Působení vnějších činitelů** (mimoorganizační vlivy)

Jednou z nejdůležitějších charakteristik efektivnosti: **Skupinová koheze** = úroveň jednoty ve skupině.

Kohezivita je určována _atraktivitou skupiny_ pro její členy.

_Vysoká kohezivita_ zaručuje skupině vysoký potenciál odměn. Je spojena se _skupinovým konformismem_: čím je skupina pro jednotlivce přitažlivější, tím je vnitřně soudržnější.

Koheze ovlivňuje: **výkonnost skupiny** , **stabilitu** , **stabilizaci – fluktuaci** , **přítomnost v práci – absentismus.**

Praktická kritéria hodnocení míry efektivnosti skupin:

- _Kvalita a kvantita práce_
- _Produktivita_
- _Dosažení měřitelných cílů_
- _Povaha postojů členů ke skupině a k organizaci_
- _Míra pracovního uspokojení_

**24. VZTAHY MEZI SKUPINAMI, ORGANIZAČNÍ POKLES**

- Každá organizace má zájem na udržení **rovnováhy** uvnitř soc. systému

- Porušení rovnováhy hlavně z důvodů ekonomického poklesu org.

- **Finanční krize** či její hrozba je tedy hlavním zdroje meziskupinových konfliktů

- u pracovníků pak dochází z důvodu strachu ze ztráty zaměstnání, snižovaní mezd apod k tomu, že se mezi sebou začínají více hodnotit z hlediska objemu práce, výše platu, kvalifikace atd. přičemž se **vyzdvihují rozdíly** mezi nimi a ne shody a dochází k častým omylům

- rozdíly se zvyšují či přeceňují tím více, čím méně je příznivý obraz o soupeřících skupinách

- skupina se tedy mění: roste moc vedoucího, rozhodování se stává více autoritativní, skupina je agresivnější vůči jiným skupinám a méně tolerantní vůči svým členům a klade si spíše krátkodobé cíle

- v literatuře se v souvislosti s organizačním poklesem objevuje směr managementu, který můžeme nazvat „**řízení při poklesu&quot; (cutback management, contaction management**) nebo „**řízení při organizačním úpadku&quot; (management of organization decline).**

- v této variantě se uvažuje o tzv. nulovém organizačním růstu, hledá se optimální velikost org. A usiluje se o maximální využití vnitřních rezerv

Problémy a **opatření** při organizačním poklesu:

- Snižování početního stavů zaměstnanců
- Snižování financování aktivit-zejm. rozvojových programů
- Vědecké zdůvodňování likvidace nejméně efektivních programů
- Postupné omezování činnosti některých organizačních jednotek a hledání cest plánovitého snižováníorganizační aktivity

Jako nejpodstatnější **příčiny úpadku** a omezování aktivity organizací se jeví:

- Špatné vrcholové vedení
- Nedostatečné respektování zvláštností životního cyklu organizací (otázky programů technického rozvoje, změn v řízení, změn v obchodních partnerech, atd.)
- Nedostatky v organizačních strukturách (nadměrná centralizace X extrémní decentralizace)
- Nepříznivé vnější vlivy

**Celkově:**

- Teoretici názor že organizační úpadek je důsledkem složitého působení vnitřních a vnějších faktorů.
- Praktici názor, že všechny organizace mají v podstatě stejné vnější podmínky a tak je úpadek výsledkem chyb vedení.

**Řídící reakce na organizační pokles** :

1. **Obranná pozice** (snaha o přežití omezením činností)
2. **Adaptace na změněné podmínky revizí strategie, změnou forem a metod práce** ( toto chování je efektivnější)
3. **Další reakce** (výměna vedení org., změna organizační strategie, změna kritérií pro hodnocení jednotlivých struktur, realizace organizační přestavby, decentralizace ekonomické činnosti, posílení mechanizmů vnitřní kontroly a koordinace, racionalizace struktury řízení a snižování stavů zaměstnanců, apod.)

Tyto aktivity značně zasahují do původních formálních a neformálních struktur subsystémů organizace a tím do zaběhnutých stereotypů jednotlivce.To vyžaduje velkou přizpůsobivost, toleranci a často i změnu osobních cílů a profesní kariéře.

Podstata omezení či likvidace meziskupinových konfliktů spočívá ve zvýšení a udržení vysoké frekvence meziskupinových kontaktů, vytvoření kritérií pro hodnocení třetími stranami, tedy takových, která jsou soupeři akceptována, či určení společného cíle pro všechny skupiny, který je pro ně atraktivní a současně vyžaduje jejich vzájemnou spolupráci.

**25. ZÁKLADNÍ FORMY CHOVÁNÍ A JEDNÁNÍ V ORGANIZACI, PŘEHLED TEORETICKÝCH VÝCHODISEK A DETERMINANT**

**Základní formy chování jsou** :

1. Stabilizace- fluktuace
2. Přítomnost v práci- absentismus
3. Výkonnost
4. Nehodové chování
5. Participace

Shrnuto dvěma slovy jde o **pracovní morálku**.

**1. Stabilizace- fluktuace**

**Fluktuace (turnover)**

- je součástí mobility pracovníků pod vlivem různých podmínek (ekonomický a technický rozvoj, rozvoj potřeb, změny v hodnotách, zájmech a schopnostech člověka)
- jde o polydimenzionální jev, ale za hlavní příčinu se považuje míra pracovní spokojenosti(tzn. Fluktuace bývá důsledkem nespokojenosti- fluktuace potřeb v práci)
- další faktory:ekonomická situace, stav poptávky a nabídky na pracovním trhu

**Stabilizace**

- je jev spojený se skutečností, kdy pracovník je v organizaci nebo už v ní není

**Fáze stabilizace:**

1. fáze nespokojenosti
2. fáze rozhodování o odchodu
3. fáze rozhodnutí
4. fáze zařizování odchodu, kontaktování nového zaměstnavatele

**Mobleyho teorie**

- vztah mezi uspokojením a fluktuací je ale slabý. Existuje více fází rozhodování, a pokud pracovník dojde k závěru, že je výhodnější zachovat stávající zaměstnání.
- Možné důsledky: a) příjme stávající stav b) začne se negativně projevovat v jiných formách chování

**Deset fází:**

1. oceňování současné práce
2. prožívané pracovní uspokojení- neuspokojení
3. uvažování o odchodu
4. oceňování očekávaného užitku hledání jiného místa a nákladů odchodu
5. snaha hledat alternativy
6. hledání alternativ
7. oceňování alternativ
8. srovnávání alternativ se současnou prací
9. snaha odejít či zůstat
10. setrvání či rozvázání pracovního poměru

- V každé fázi se může vrátit zpět, popřípadě až na začátek. Platí skutečnost, že odchody z organizace jsou těsně spjaty s ekonomickými poměry ve společnosti.

- Další nepřímo působící činitelé jsou věk a seniorita (které ovlivňují šanci najít nové místo)

- Nakonec se jako nejvýznamnější predátor fluktuace ukázala snaha odejít.(Pracovní nespokojenost vede píše k úvahám o odhadu)

**Investiční model (Rubsult, Favel, 80.l)**

SAT- pracovní uspokojení (SAT=REW-CST)

REW- odměna

CST- náklady

COM- job commitment- pravděpodobnost identifikace člověka s prací

INV- pracovní investice

ALT- kvalita pracovních alternativ

Vrcholný vzorec říká, že fluktuace klesá s klesáním COM. COM se zvyšuje, je-li vyšší REW a INV, nižší CST a ALT naopak. Matematicky vyjádřeno: COM=(REW- CST)+ INV- ALT

**Stabilizační proces je ovlivněn čtyřmi skupinami proměnných:**

1. proměnné spojené s organizací (mzdový systém, pracovní prostředí, organizace práce…)
2. osobní proměnné (potřeby, zájmy, postoje, schopnosti…)
3. proměnné demografické a statkové (pohlaví, věk, seniorita, status- pozice, vzdělání…)
4. vnější situační proměnné (poptávka a nabídka práce, tradice organizace…)

**Jednotlivé faktora ovlivňující fluktuaci (F):**

- nižší mzda, vyšší F
- neuspokojení potřeb sociálního kontaktu, seberealizace (monotonie, opakovanost, namáhavost x malá náročnost, vnucený rytmus) – F stoupá
- špatná organizace práce- pracovník podává nižší výkon ne vlastní vinou- vyšší F
- vyšší věk a počet odpracovaných let (seniorita) snižuje F
- vnější podmínky (kultura bydlení,nabídky míst…)

Nespokojenost vede k absentérství, časté absentérství je signálem potenciální fluktuace (odchodu)

**2. Přítomnost v práci- absentismus**

**Rozdíly absentismu a fluktuace (A kontra F):**

- A je více spontánní a relativně snadnější, jeho důsledky jsou pro pracovníka méně závažné, je často náhradou za fluktuaci, kdy např. je malá šance na získání zaměstnání

**Model ELV (Hirschmann)- Exit- Voice- Loyalty:**

- pracovník se rozhoduje mezi odchodem (exit) a vyjádřením nesouhlasu a pokusem o změnu daných podmínek (voice). Volba závisí na vztahu k organizaci a možnosti změny podmínek.

**Model Steerse a Rhodessové: faktory, které ovlivňují přítomnost v práci (A)**

1. **pracovní situace** - rozsah práce, společenské postavení práce (↑ spp ↓ A), stres (↑ s ↓ A), velikost skupiny (↑ skupina, ↓ koheze, ↑ A)
2. **hodnoty a očekávání** - nižší A při vyšším věku, senioritě, vzdělání, vyšší A u svobodných lidí
3. **tlaky na přítomnost v práci** - ekonomické podmínky, systém odměňování, skupinové normy, vztah k práci, soulad cílů organizace a pracovníků
4. **objektivní omezení přítomnosti** - nemoci,úrazy, odpovědnost za rodinu, dojíždění

**3. Výkonnost (podle HRŠR)**

**Výkon** - hodnocení práce (výsledek činnosti v daném čase)

**Výkonnost-** hodnocení pracovníka (připravenost podávat určité výkony)

**Faktory výkonu**

1. technické, ergonomické a organizační podmínky- vybavení a uspořádání pracoviště, organizace práce, systém odměn, pracovní doba…
2. společenské podmínky výkonu- kvalita vedení, pozice ve společnosti, kvalita vztahů, aspirace pracovníků, pronikání celospolečenských dění do postojů a jednání pracovníků
3. osobní determinanty- morální vlastnosti, kvalifikace, zdravotní stav, zájmové zaměření
4. situační podmínky- společensky významné události, podnikové vlivy (inovace, reorganizace), mimořádné rodinné či osobní události

**Kritéria výkonnosti:**

- kvalita a kvantita výsledků práce, zájmy o nehodách a úrazech, vývoj platu a odměn, absence a fluktuace, míra postupu

**Posuzovat může-** nadřízený, spolupracovníci, člověk sám sebe, podřízený, Assessment centre

**4. Nehodové chování**

**Bezpečnost práce závisí na:**

1. Výkonových možnostech člověka (zodpovědnost, znalosti a zkušenosti)
2. Požadavcích práce

**Nejdůležitější příčiny nehodového chování:**

- narušení zdravotního stavu
- nedostatek znalostí, zručnosti, vlastností
- únava z nevyspání a dlouhé pracovní doby
- přechodné útlumy pozornosti
- alkohol, drogy, neurotické obtíže (impulzivita)
- činnost v časovém stresu

**5. Participace**

- **Definice participace:** Mentální a emoční účast pracovníka na skupinové situaci, což ho vede k přispívání ke skupinovým cílům a ke sdílení odpovědnosti.

- **Princip participace:** vedoucí konzultuje s podřízenými, udržuje si část odpovědnosti, část odpovědnosti se dělí. Konečné rozhodnutí patří stále vedoucímu.

**Důležité body:**

- jde o pocit pracovníka (participace je psychická)
- vede k přispění k dosažení cíle
- vede k přijetí odpovědnosti za skupinovou činnost
- vede k vytváření pozitivních vztahů v rámci skupiny

**26****. **** NEZAMĚSTNANOST**

**PSYCHOLOGICKÉ DŮSLEDKY NEZAMĚSTNANOSTI**

Nezaměstnanost je významným ekonomickým, sociálním, kulturním a psychologickým problémem. Placená práce ve smyslu zaměstnání je základem sociální organizace společnosti a identity jedinců. Dává jim prostředky existence, status, sociální zařazení, možnost seberealizace. Její ztráta, zejména dlouhodobého charakteru, ohrožuje smysl individuálního života, perspektivy jedince, jeho budoucnost., odděluje lidi od reality a je silným stresujícím zážitkem.

Nezaměstnaným se stává jedinec schopný práce(věkem, zdravotním stavem, osobní situací), který chce pracovat, ale přes snahu, kterou vynakládá je v daný okamžik bez zaměstnání.

Nezaměstnanost je projevem poruch na trhu práce a její rozsah se měří ukazatelem míry nezaměstnanosti. Ta vyjadřuje poměr počtu nezaměstnaných k počtu ekonomicky aktivních lidí.

Rozlišujeme **tři rozdílné typy nezaměstnanosti** :

- **Frikční nezaměstnanost** souvisí s přechodem pracovníka z jednoho pracovního poměru do druhého. Obvykle bývá krátkodobá, pracovníka příliš psychicky ani materiálně nezatíží. Tento typ nezaměstnanosti je přirozený, provází téměř každé střídání zaměstnání, lze jej považovat za neodstranitelný avšak nejméně závažný. V angličtině bývá označována jako „people between two jobs&quot; (lidé mezi dvěma zaměstnáními).

- **Strukturální nezaměstnanost** souvisí se změnami v ekonomických strukturách společnosti. V ČR je např.v jednotlivých regionech závislá na produkci velkých podniků. Je-li podnik v rámci změny ekonomické struktury státu zrušen, zaměstnanci jsou propuštěni a nezaměstnanost v tomto regionu skokem vzroste. Tento typ nezaměstnanosti je závažný a může být příčinou rychlého vzrůstu počtu dlouhodobě nezaměstnaných.

- **Cyklická nezaměstnanost** souvisí s ekonomickým cyklem hospodářství (konjunktura, stagnace, recese, deprese). Negativní částí tohoto cyklu (recese, deprese) vedou k oslabování ekonomiky a úbytku pracovních míst. Důsledky tohoto typu nezaměstnanosti jsou rovněž dlouhodobé a závažné.

**Skrytá nezaměstnanost**

Existuje i tzv. skrytá (hidden) nezaměstnanost. Skrytá nezaměstnanost je formou nezaměstnanosti, kdy si nezaměstnaná osoba nehledá práci a ani se jako nezaměstnaná neregistruje. Velkou část této skryté nezaměstnanosti tvoří obvykle vdané ženy a mladiství. Jde o osoby, které na hledání práce rezignovaly (eventuálně proto, že unikly do jiného statusu- mateřství, práce v domácnosti, studia apod.) nebo si práci vyhledávají pomocí neformálních sítí či přímo u zaměstnavatelů bez registrace na pracovním úřadě.

**Neúplná zaměstnanost**

Vedle nezaměstnanosti existuje i to, co někteří autoři nazývají neúplnou zaměstnaností. Jedná se o existenci pracovníků, kteří musejí akceptovat práci na snížený úvazek či práci nevyužívající plně jejich schopnosti a kvalifikaci. Tento typ neúplné zaměstnanosti se paradoxně rozšiřuje mimo jiné jako jeden ze způsobů, kterými se společnost snaží čelit masové nezaměstnanosti. Nejčastěji jde o zkrácenou pracovní dobu či sdílení pracovního místa, kdy se o jedno pracovní místo dělí dvě osoby.

**Nepravá nezaměstnanost**

Jde o osoby, které jsou sice nezaměstnané, ale ani tak nehledají práci. Spíše se snaží vyčerpat v plném rozsahu nárok na podporu v nezaměstnanosti. Patří sem i osoby, které se registrují jako nezaměstnané, ale zároveň pracují nelegálně v neformální a šedé ekonomice.

**Důsledky nezaměstnanosti** (obecný přehled)

Vliv situace nezaměstnanosti na prožívání a chování jedinců závisí na minulých zkušenostech, na věku, vzdělání a dalších statusových a demografických parametrech.

Z obecného pohledu souvisí s:

1. životní úrovní

1. sociálním statusem

1. deprivací, tj.omezením sociálních vztahů a konzumu
2. změnami struktury činností v čase
3. změnami v možnostech participace
4. změnami pozice, role a vlivu v rodině
5. změnami ve fyzickém a psychickém zdraví
6. reprodukčním chováním
7. sociálně patologickými jevy

Ad 1. **Životní úroveň**

Nutnost žít jen z podpory v nezaměstnanosti či dokonce jen ze sociální podpory vymezené na základě stanoveného minimálního příjmu, znamená pro nezaměstnaného a jeho rodinu velké snížení životní úrovně. Finanční potíže osob žijících z podpor jsou většinou vždy značné. Zejména dlouhodobá nezaměstnanost je zaručenou vstupenkou do světa chudoby a nouze. Příjem z podpor ztěží pokrývá základní potřeby rodiny a uvádí ji do dluhů. Čím déle zůstává člověk nezaměstnaný, tím je jeho finanční situace a existenční potíže jeho rodiny horší.

Ad 2. **Sociální status**

Ztráta zaměstnání neznamená jen ztrátu statusu spojeného obecně s faktem „mít zaměstnání&quot;, znamená také přijmout nový status (nezaměstnaného), status inferiorní (podřadný), spojený i s určitými nepříjemnými povinnostmi. Specifické problémy mají mladí nezaměstnaní, protože zaměstnání a konzumní standard jsou i znakem dospělosti. Jen tehdy, když se mladý člověk stane zaměstnaným, stává se v soudobé společnosti definitivně i dospělým. Je to důležitý faktor i při navazování známostí mezi mladými muži a ženami.

Ad 3. **Deprivace, omezení sociálních vztahů**

Deprivace nezaměstnaných je spojena s jejich vyloučením ze sociálních vztahů a s vyloučením z konzumu. Někteří autoři uvádějí, že u mnoha osob zabírají činnosti spojené se spotřebou (plánování nákupu, vyhledávání zboží) značnou část jejich nepracovního dne. Deprivace spojená s neschopností získat či vlastnit určité množství zboží může mít charakter deprivace absolutní či relativní. Absolutní deprivace je chápána jako existenční ohrožení, relativní jako psychické strádání, jež nezaměstnanost provází. Relativní deprivace je dnes silnější než dříve, neboť s růstem vzdělání populace rostou i její aspirace. Avšak rozpor mezi vzbuzovanými (materiálními) aspiracemi a možnostmi jejich uspokojení to značně komplikuje.

Ad 4. **Změny struktury činností v čase**

Nezaměstnanost je spojena s psychologicky stresujícími změnami ve vnímání času. Rozbití časové struktury je považována za jednu z nejvýraznějších důsledků nezaměstnanosti. Nezaměstnanému ubíhá čas pomaleji než v zaměstnání. Dny se vlečou a po nějaké době nelze odlišit všední den od víkendů. Čas přestává hrát důležitou roli a je vyplňován pocitem nudy. Postupně tak dochází ke ztrátě nebo dezintegraci smyslu pro čas. Některé studie sice poukazují na značnou aktivitu části nezaměstnaných, většina z nich však poukazuje na to, že obecně rozšířený obraz nezaměstnaných jako osob zabíjejících čas sledováním tel.programů a trávicích mnoho času spánkem nebo jen ležením v posteli není jen výmyslem společnosti, ale tvrdou realitou.

Ad 5. **Změny v možnostech participace**

Problém nezaměstnanosti, zvláště dlouhodobé je spojen i s otázkou občanských práv a participace na životě společnosti. Být nezaměstnaný tedy znamená vyloučení z profesionálního společenství,, přisuzování nevýhodného sociálního statusu majícího charakter stigmatu, vyloučení z plného občanství a řada dalších. Ztráta zaměstnání je tak chápána jako určitá exkomunikace. Nezaměstnaní jsou vyloučeni nejen z podílu na prosperitě společnosti, ale i z jakékoliv reálné participace v hlavním proudu společenského života.

Ad 6. **Změny pozice, role a vlivu v rodině**

Důsledky nezaměstnanosti nepociťují jen ti, kdo ztratili zaměstnání. Ve skutečnosti nezaměstnanost zasahuje daleko větší počet osob, než by se na první pohled mohlo zdát. Vliv na rodinu má nezaměstnanost nejen prostřednictvím finančních potíží, ale také prostřednictvím strukturální dezorganizace, krize rodinného systému a narušení denních rodinných zvyklostí, dále změn v sociálních vztazích a sociální izolaci rodiny, změn postavení nezaměstnaného jedince v rodinném systému, ztrátou jeho statusu a autority a také změn v rozdělení domácí práce. Zvyšování nezaměstnanosti spolu s všeobecně pomalým růstem platů jsou často překážkou v emancipaci dospívajících. Z výzkumů také vyplývá, že v posledních letech dochází k nárůstu počtu osob ve věku 18-34 let, které se vracejí do rodiny a žijí se svými rodiči.

Ad 7. **Změny ve fyzickém a psychickém zdraví**

Již výzkumy ze 30. let naznačily souvislost mezi nezaměstnaností a zhoršením zdravotního stavu. Tehdy se pozornost soustřeďovala zejména na problematiku podvýživy či nevyvážené stravy a nemoci s nimi spojenými. Dnes se pozornost obrací ke stresu, který atakuje imunitní a kardiovaskulární systém člověka. Ke stresu se často přidávají další doprovodné zesilující faktory, jako např. kouření, požívání alkoholu apod.

Vztahem mezi nezaměstnaností a psychickým zdravím se zabýval např. Brenner nebo Eisenberg spolu s Lazarsfeldem, kteří dospěli k názoru, že stav nezaměstnanosti je spojen s větší emoční nestabilitou. V jedinci se rozvíjejí pocity podřazenosti a ztráty sebedůvěry. Nezaměstnaní mají také větší tendenci být úzkostnější, je mezi nimi i větší výskyt depresí, jsou neurotičtější, mají snížené sebevědomí a sebeúctu a často trpí poruchami spánku. Tyto a jiné znaky (podrážděnost, bolesti hlavy, zvýšená únava, žaludeční potíže) uvádí v našich poměrech také B.Buchtová. Ve svém výzkumu rovněž uvedla, že neurotické příznaky se častěji vyskytovaly u žen.

Ze zahraničních výzkumů dále vyplývá, že muž středního věku, který přijde o práci, má dvojnásobnou pravděpodobnost, že v následujících 10 letech zemře (na nádorové onemocnění, sebevraždou, úrazem) ve srovnání se stejně starým zaměstnaným mužem. Nezaměstnaní muži také o 30% více uváděli, že trpí chronickými chorobami. Dále byl také prokázán přímý vliv nezaměstnanosti na úmrtnost.

Ad 8. **Reprodukční chování**

Ukázalo se, že v části populace se těhotenství a mateřství stává příležitostí k úniku z nepříjemného statusu nezaměstnaných do výhodnějšího statusu matek.. Někteří autoři uvádějí, že nezaměstnané dívky často usilují o jediné, mít dítě. Nemají nic, co by mělo hodnotu samo o sobě. Dítě je to, co všichni kolem nich za hodnotu považují, a proto je tyto ženy chtějí.

Ad 9. **Sociálně patologické jevy**

Masová nezaměstnanost nedopadá negativně jen na jedince, ale má nežádoucí důsledky pro celou společnost. Setkat se můžeme se zvýšenou konzumací alkoholu, nikotinu a drog (zejména u mladých lidí), vyšší nemocností a rostoucí spotřebou léků a také vyšším výskytem sebevražedných pokusů.

**Modely nezaměstnanosti**

_ **Teorie stádií** _

Předpokládá se, že následky nezaměstnanosti se projevují v určitém časovém pořadí a s určitými mechanismy v celé nezaměstnané populaci. Řada autorů se shoduje v tom, že dopad nezaměstnanosti se mění s časem a s tím se mění i reakce individua. Postoje a pocity někoho, kdo je dlouhodobě nezaměstnaný, budou pravděpodobně odlišné od jiného, kdo je bez práce měsíc nebo dva. Často se uvádí, že takové změny se odehrávají v určitých stádiích s rozeznatelnými psychologickými charakteristikami, typickými pro každé takové stádium.

Teorii stádií formulovali ve třicátých letech **P.Eisenberg** a **P.F.Lazarsfeld** , kteří pozorovali postupné změny v psychice a chování nezaměstnaných, a to od počátečního šoku, který je následován aktivním sháněním zaměstnání, přičemž během této doby je jedinec stále ještě optimistický a činorodý. Postupně jedinec upadá do fáze pesimismu, jeho aktivita klesá, nezaměstnaný pomalu rezignuje a postupně se adaptuje se na nově vzniklý stav. Autoři rovněž zdůrazňují důležitost individuálních rozdílů mezi lidmi- vliv věku, pohlaví, vliv ekonomického a sociálního statusu jedince. To vše rozhoduje o úspěchu adaptace člověka na nezaměstnanost.

_ **Modely ze 70. a 80. let 20. století** _

Jiní autoři např. **J.M.M.Hill** zdůrazňují, že po náhlé ztrátě zaměstnání následují reakce podobné těm, které se objevují při ztrátě blízkého člověka. Lze očekávat, že se objeví reakce jako odmítání, hněv, zármutek a deprese s postupným posunem ke smíření a zotavení se ze ztráty. V případě nezaměstnanosti by síla reakce záležela na síle identifikace osoby s dosavadní prací (Vtípil: stádium prvotní odezvy, střední fáze a usazení se v nezaměstnanosti).

Také tzv. **Harrisonova diskuze** směřuje k rozpoznání posloupnosti jednotlivých fází a dodává, že dlouhodobá nezaměstnanost staví jedince tváří v tvář náhlým osobnostním dilematům a základním otázkám o jeho identitě, o jeho hodnotě pro společnost. Autor dospěl k závěru, že náhlá ztráta zaměstnání pravděpodobně postihuje méně jedince, kteří mají dostatečné finanční zdroje, aby jimi nahradili dočasnou ztrátu příjmu. Dále pak ty, pro které je role nezaměstnaného nějak ospravedlnitelná např.staří lidé blízko penze a ty, jejichž aspirace a očekávání byly již na počátku pracovní dráhy nízké. Obzvláště stresová je situace v dlouhodobé nezaměstnanosti pro ambiciózní a dříve úspěšné jedince.

Další modely:

- Fink, Briar rozlišují dvě fáze, a sice optimismus a nezaměstnanost jako způsob života
- Beales, Lambert- optimismus, pesimismus a fatalismus
- Kaufman- 1. šok, úleva, relaxace

2. organizované úsilí

3. kolísání, pochyby o sobě samém a zloba

4. rezignace a ústup

**Statusové, psychologické a psychopatologické koreláty**

S postupem času a vyvíjejícími se metodami výzkumu se stále více zdůrazňuje, že neexistuje žádný jednotlivý důsledek nezaměstnanosti, který by se projevoval u všech nezaměstnaných, ale je možno hovořit o celé řadě takovýchto efektů, které závisejí na regulujících proměnných. Zpravidla jsou uváděny tyto proměnné:

- věk

- pohlaví

- společenské zařazení

- pozice v původním zaměstnání

- úroveň finančního zabezpečení

- délka nezaměstnanosti

- stupeň společenské podpory

- oddanost, identifikace s původním zaměstnáním

Ukazuje se, že základním psychologickým problémem nezaměstnanosti je deprivace zaměstnání. Nejde jen o finanční, ale zejména psychologickou deprivaci, která nezaměstnanost provází. Teorie psychologické deprivace je založena na názoru, že zjevný záměr jedince získat zaměstnání, tzn. vydělávat peníze, posiluje uplatnění jiných (latentních) funkcí, které jsou pro zaměstnance velmi důležité. K těmto latentním funkcím patří:

- strukturování pracovního času (práce určuje strukturu pracovního dne, týdne…, ztráta

této struktury znamená ztrátu životní orientace)

- pravidelné sdílení zkušeností

- poskytování zážitku tvořivosti, mistrovství a pocitu smyslu života

- posilování aktivity

- potvrzování vlastních schopností, zdroj osobního statusu a identity

Ztráta zaměstnání tedy znamená, že latentní funkce práce, které saturují vyšší lidské potřeby, jsou zablokovány a nastupuje deprivace. Prožívání situace ztráty zaměstnání je zpravidla velmi intenzivní a to i za situace, kdy je pracovník o této skutečnosti dávno předem informován. Pochopitelně záleží na mnoha okolnostech jako např. na kvalifikaci pracovníka (lidé bez kvalifikace snadněji práci ztratí a hůře ji znovu najdou), na jeho pružnosti či rigiditě, na věku a pohlaví (mladé ženy jsou znevýhodněny předpokladem gravidity), finančních rezervách, reakci rodiny a nejbližšího okolí, na odolnosti vůči psychické zátěži apod.

**Chování lidí v nezaměstnanosti**

Základ výkladu je v teoriích stádií. Vychází se z obdobných premis jako u fází vznikajících při reakci na stresovou situaci. Další modely se pokoušejí interpretovat chování nezaměstnaných pomocí proměnné sebehodnocení, dílčí výklady postupují prostřednictvím atribuční teorie, resp.dynamismu naučené bezmocnosti.

_ **Stres při ztrátě zaměstnání a modely jeho zvládání** _

Koncepce stresu podle **R.S.Lazaruse** zahrnuje dva centrální procesy, a sice kognitivní hodnocení a zvládání situace. Kognitivní hodnocení se vztahuje k tomu, jak jedince vysvětluje určitou konkrétní transakci mezi sebou a životním prostředím s ohledem na vlastní pohodu a pocit blaha. Lazarus se zabýval především kognitivními schopnostmi, jimiž je jedinec schopen situaci ohodnotit, tuto schopnost označuje jako primární hodnocení, identifikované otázkou (ztrácím nebo získávám). Primární hodnocení u dlouhodobě nezaměstnaného člověka se vztahuje ke ztrátě finančního příjmu, životně důležitých vazeb s lidmi a institucemi. Ztráta zaměstnání může být rovněž pociťována jako nebezpečí budoucích ztrát např. úspor. Tato životní událost může být hodnocena jako výzva nebo jako hrozba, kterou doprovázejí negativní pocity strachu, úzkosti a hněvu.

Druhou fází je tzv. sekundární hodnocení, které odpovídá na otázku (co s tím mohu dělat). Dlouhodobě nezaměstnaný člověk opakovaně hodnotí závažnost ztráty zaměstnání nyní a v budoucnu, a také jak je sám psychicky vybaven k tomu, aby čelil ztrátě práce tj. nalezením jiného zaměstnání. Kognitivní hodnotící procesy nezaměstnaných zahrnují jak osobní tak i situační faktory. Mezi osobní proměnné patří dominantní motivy, cíle a hodnoty jedince i jeho přesvědčení. K situačním proměnným náleží neurčitost situace, její nepředvídatelnost a proměny v čase.

Co se týče zvládání situace dlouhodobé ztráty práce, jedná se o dramaticky proměnlivý proces, který se liší od běžného adaptivního chování. Mezi zdroje, které mohou odtlumit účinky stresu a pomoci člověku vyrovnat se s danou situací patří jeho zdraví a životní energie, jeho motivy, cíle a hodnoty, stejně tak jako obratnost při řešení problémů. Patří sem i společenská přizpůsobivost, způsob a míra jeho společenské podpory i jeho finanční zdroje.

_ **Sebehodnocení** _

Pochopení psychologických aspektů nezaměstnanosti vychází také z přístupu **A.Bandury** , v jehož teorii hraje důležitou roli pojem „self-efficacy&quot;. Jde především o to, zda je jedinec přesvědčen, že může danou situaci svým jednáním ovlivnit a dosáhnout úspěchu. Bandura dospívá k přesvědčení, že lidé reagují na rozpory mezi cíli, které si stanoví a zpětnou vazbou poskytovanou dosaženými výsledky. Splnění vysoce ceněných cílů vyvolává vzestup spokojenosti a naopak. Úsudek člověka o self-efficacy významnou měrou určuje, zda nespokojenost vyvolá zvýšené úsilí nebo jedince od dalšího úsilí odradí. Zčásti je vše založeno na představách o osobní výkonnosti. Očekávání výsledku jednání je v Bandurově pojetí definováno jako odhad jedince, že dané chování povede k určitým výsledkům, zatímco očekávání self-efficacy vyplývá z přesvědčení, že je člověk schopen se úspěšně chovat tak, aby výsledku bylo dosaženo. Někdy je tak self-efficacy definováno jako přesvědčení o vlastní způsobilosti plánovat a jednat způsobem potřebným pro dosažení zvoleného cíle nebo pro zvládnutí situace či úkolu.

Pomocí self-efficacy lze vysvětit typy chování, které souvisí s vytrvalou aktivitou při hledání práce nebo naopak ústupem od této aktivity již po několika nezdarech. Lze tedy očekávat, že jedince s vysokou mírou vnímaného self-efficacy vyvine déletrvající aktivitu při hledání nové práce než jedinec s nízkým sebehodnocením, u něhož opakované nezdary mohou definitivně zlomit důvěru ve vlastní schopnosti. Pocity nespokojenosti mohou být intenzivnější u nezaměstnaných, jejichž představa budoucího zaměstnání je spojena s vysokými cíli, a kteří jsou v hledání tohoto druhu práce neúspěšní, než těmi, kteří jsou ochotni se spokojit s prací ne zcela odpovídající jejich představě.

_ **Atribuční teorie** _

Atribuční teorie se zabývá procesy, které jedinci zprostředkovávají porozumění příčinám jeho chování nebo chování druhých lidí. K hlavním determinantám chování patří očekávání a hodnocení. Oba tyto procesy jsou silně závislé na třetí kategorii vnitřních procesů, a sice na atribucích (subjektivní mínění o příčinách způsobu chování a jednání vzhledem k jeho výsledkům).

**B.Weiner** rozlišil 4 nejdůležitější a nejčastější subjektivní příčiny chování a jednání- schopnost, úsilí, stupeň obtížnosti a náhodu. Tyto 4 atribuční faktory klasifikuje na základě tří atribučních dimenzí: lokalitě (vnitřní, vnější), stabilitě (stabilní, nestabilní) a kontrole (kontrolovaný, mimo kontrolu). Je-li ztráta práce dávána do souvislosti se stabilními příčinami (schopností a obtížností) mohou následovat snížená očekávání v budoucím nalézání práce. Bude-li situace zvažována z hlediska nestabilních příčin (úsilí, náhoda), může se objevit naděje a očekávání na získání zaměstnání. Je-li nezaměstnanost posuzována z hlediska vlivu vnější kontroly např.vlastní omezení pro možnost najít si práci, může následně vyvolat pocity hněvu a bezmoci. Dává-li jedinec příčinu ztráty práce do souvislosti s vlastní osobou, mohou následovat pocity studu a obvinění sebe sama.

Nezaměstnaný jedinec, jehož očekávání, že najde práci, je malé a který prožívá pocity zahanbení spolu s depresí, bude s menší pravděpodobností hledat novou práci než ten, jehož očekávání a sebedůvěra je vyšší. Poznatky z aplikace atribuční teorie dále ukazují, že jedinci s převahou vnitřní lokalizace kontroly disponují vyšší sebedůvěrou při dosahování vytyčeného cíle, jsou vytrvalejší, více sebekritičtí, projevují se vyrovnaností a nezávislostí. Naproti tomu u jedinců s vnější lokalizací převládá malá sebedůvěra, sklon ke konformitě a útočnému jednání. Tito lidé jsou také více nevyrovnaní.

Vzhledem k tomu, že hodnocení stresové situace ztráty práce a očekávání jejího dalšího průběhu je silně závislé na atribucích, lze se pomocí určitých přístupů (intervenčních zásahů) pokusit o navození změn ve směru lokalizace kontroly a navození stability u jedinců s neadekvátní atribucí.

_ **Dynamismus naučené bezmocnosti** _

**M.Seligman** popisuje svou teorii helplessness, jejímž základem je pocit jedince, že situaci, ve které se právě ocitl, nemůže kontrolovat. Vzniká tak pocit bezmocnosti. Zvláště po celé řadě neúspěchů dotyčná osoba rezignuje, neboť je přesvědčená, že stejně na situaci nemůže nic změnit. Základem jeho teorie je, že zde chybí orientace správným směrem. Ať udělá jedinec cokoliv, je potrestán. Nemůže se orientovat, které jednání má zvolit, a tak nakonec nedělá nic. Dostavuje se tak stav bezmocnosti, který ovlivňuje jak procesy učení, tak motivace, vůle a citů. Motivační poruchy se projevují pasivitou, v citech dochází ke smutku a k depresivní náladě.

V nezaměstnanosti se s pocitem bezmocnosti setkáváme poměrně často. Dotyčný se již dostavil na několik výběrových řízení, byl několikrát odmítnut, po několika měsících, kdy se ucházel již o mnoho pracovních míst, může ztratit důvěru ve své vlastní schopnosti a v pasivitě vyčkávat další osudové rán, o kterých je přesvědčen, že jim stejně nemůže zabránit.
