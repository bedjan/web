[Ketogenní dieta](https://www.ketofit.cz/ketogenni-dieta)

[Ketogenní dieta: dietní plán a doporučená jídla, která pomohou přeměnit vaše tělo](https://www.slimming.cz/ketogenni-dieta/)



**B vitamin**


Zázračný B komplex: Které potraviny vám „béčka” doplní?

Nejznámějším vitamínem, který zvyšuje energii, koncentraci a dobrou náladu, je vitamín B12. Hraje významnou roli roli při vyrovnávání hladiny cukru v krvi, udržování zdravého nervového systému, snižování rizika mozkové mrtvice nebo srdečních onemocnění a zvýšení trávicích funkcí.

Vitamín B je rozpustný ve vodě a naše tělo jej neukládá, což znamená, že hladiny vitamínu B je třeba doplňovat pravidelně. Konzumace čaje nebo kávy, vysoké množství sacharidů a umělých cukrů, to všechno rychle spaluje vitamíny B v našem těle. Za nedostatek „béček” může také dlouhodobý stres a některé léky, jako jsou například antikoncepční pilulky a jiné hormonální náhrady.

Pokud na sobě pozorujete některé z příznaků nedostatku vitamínu B, doplňte ho. Skvělých přírodních zdrojů je spousta:

B1 - Thiamin

Známky nedostatku: únava, ztráta paměti, slabost, deprese, podrážděnost, kognitivní poruchy, citlivost na bolesti, nervozita, zácpa, dušnost, necitlivost, zmatenost.

Dejte si: lososa, lněná semínka, chia semínka, kešu, zelený hrášek a fazole.

B2 - Riboflavin

Známky nedostatku: nedostatek energie, popraskané rty, záněty v ústech, vodnaté oči.

Dejte si: mandle, sušená rajčata, přírodní jogurt, houby a špenát.

Reklama

B3 - Niacin

Známky nedostatku: nedostatek energie, úzkost, deprese, zápach z úst, dermatitida.

Dejte si: avokádo, krůtí nebo kuřecí prsa, játra a slunečnicová semínka.

B5 - kyselina pantothenová

Známky nedostatku: nedostatek energie, bolesti kloubů, vypadávání vlasů, podrážděnost, zácpa.

Dejte si: sýr feta, tuňáka, vejce, avokádo, kukuřici a sladké brambory.

B6 - Pyridoxin

Známky nedostatku: únava, nedostatečná produkce serotoninu a dopaminu, poruchy spánku, snížená imunitní funkce, anémie.

Dejte si: pistáciové ořechy, halibuta, sušené meruňky, rozinky a banány.

B7 -  Biotin

Známky nedostatku: deprese, vypadávání vlasů, brnění v končetinách, suchá kůže.

Dejte si: květák, mrkev, rajčata, vepřové maso, rýžové otruby a pekanové ořechy.

B9 - kyselina listová

Známky nedostatku: duševní labilita, anémie, neplodnost, ztráta chuti k jídlu.

Dejte si: brokolici, chřest, salát, čočku, zelené listy a pomeranče.

Reklama

B12 - Kobalamin

Známky nedostatku: únava, deprese, závratě, poškození nervů, problémy se zrakem.

Dejte si: játra, konzervované sardinky, krevety, tofu, tučnější sýr švýcarského typu.

[Polevky](https://github.com/bedjan/recepty/blob/master/polevky.md)

