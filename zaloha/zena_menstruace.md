**Ženská sexualita v průběhu menstruačního cyklu: review**

K. Klapilová1,3, M. Konečná2, P. Weiss3 &amp; J. Havlíček1

**Ženská sexualita v průběhu menstruačního cyklu: review**

K. Klapilová1,3, M. Konečná2, P. Weiss3 &amp; J. Havlíček1

1 Fakulta humanitních studií, Univerzita Karlova, Praha

2 Biologická fakulta, Jihočeská univerzita, České Budějovice

3 1. lékařská fakulta, Univerzita Karlova, Praha

ABSTRAKT

Review shrnuje poznatky evolučně-psychologických výzkumů týkajících se změn v ženské atraktivitě, receptivitě, proceptivitě a partnerských preferencích, které se objevují v průběhu menstruačního cyklu a jež jsou považovány za adaptivní. Ženy jsou v rámci různých senzorických modalit (např. hodnocení tělesné vůně) muži hodnoceny jako sexuálně atraktivnější v období zvýšené pravděpodobnosti početí. Objevují se rovněž změny v ženině proceptivním a receptivním chování, tyto výsledky jsou však často nekonzistentní, zvláště proto, že v řadě výzkumů není zohledněn partnerský status ženy a specifikovány charakteristiky objektu jejího sexuálního zájmu. Změny v receptivitě se týkají převážně adaptací, které napomáhají v zabránění sexuálním aktivitám s geneticky nevhodnými partnery (např. méně kompatibilními v genech MHC) ve folikulární fázi cyklu. Změny v proceptivitě žen zahrnují zvýšení sexuálního naladění a vzrušivosti ženy ve středu cyklu a také zvýšenou aktivitu žen při vyhledávání či podporování geneticky vhodného partnera k sexuálním aktivitám (u zadaných žen, žijících v partnerství s geneticky méně kvalitními partnery se může odehrávat na úrovni zvýšení mimopárové sexuální přitažlivosti či aktivit). Popsané změny jsou asociovány s kolísáním hladin pohlavních hormonů.

**Female sexuality across the menstrual cycle: a review**

K. Klapilová1,3, M. Konečná2, P. Weiss3 &amp; J. Havlíček1

1 Fakulta humanitních studií, Univerzita Karlova, Praha

2 Biologická fakulta, Jihočeská univerzita, České Budějovice

3 1. lékařská fakulta, Univerzita Karlova, Praha

ABSTRAKT

The following review summarizes the evolutionary-psychological research of adaptive changes in female attractiveness, receptivity, proceptivity and mate preferences across the menstrual cycle. Women are rated by male raters as more sexually attractive on days with the high probability of conception within various senzoric modalities (e.g. body odour ratings). Similarly, the changes in female proceptive and receptive behaviour were repeatedly tested, however the results are inconsistent because the relationship status was not controlled for and the characteristics of male objects were not specified. These confirmed changes in female receptivity can be interpreted in the frame of the cognitive and behavioural adaptations leading to minimization of the sexual contact with genetically unsuitable partners (e.g. incompatible in MHC genes) in the fertile phase of the cycle. The changes in female proceptivity include the increase in sexual desire and arousability in the mid-cycle as well as the increase in detection and encouragement of men with the cues of high intrinsic quality and genetic compatibility to sexual contact (in women who were in a relationship with a partner of lower genetic quality an increase in extramarital attraction and behaviour appeared). Aforementioned changes have been associated with cyclic fluctuations of sex steroids.

Keywords: menstrual cycle, sexual steroids, female sexuality, mate preferences, evolutionary psychology

Úvod do problematiky

Po dlouhou dobu převazoval v evolučně-psychologické literatuře koncept tzv. skryté ovulace, který předpokládal, že se období s největší pravděpodobností početí co do ženského sexuálního chování a prožívání neliší od ostatních fází menstruačního cyklu. Toto rozšíření ženské receptivity, proceptivity i sexuální vnímavosti do období téměř celého menstruačního cyklu bylo často dáváno do kontrastu s řadou dokumentovaných změn v sexualitě samic jiných primátů, u nichž jsou sexuální aktivity často omezeny zejména na období tzv. estru, ve kterém mohou tyto aktivity vést k početí potomků. Stejně tak nebylo zjevné, že by se atraktivita ženy, hodnocená na základě vizuálních, olfaktorických či hlasových projevů, měnila v závislosti na cyklických hormonálních fluktuacích. Přes rozmach výzkumů dokládajících existenci hormonálně podmíněných fyzických, kognitivních i behaviorálních změn v plodném období ženského menstruačního cyklu, které se objevily v posledních dvou desetiletích, zůstává koncept skryté ovulace stále silně zakořeněn v povědomí odborné veřejnosti (např. Pastor, 2010). Následující review si klade za úkol shrnout současné poznatky o změnách v ženské atraktivitě, sexuálním naladění a chování a v ženských partnerských preferencích v průběhu menstruačního cyklu. Zároveň se bude snažit přiblížit v současné době nejrozšířenější interpretace výskytu těchto změn.

Ženská atraktivita a pravděpodobnost početí

Na úvod je třeba zdůraznit jednu z důležitých charakteristik lidské sexuality, která je často opomíjená, a totiž to, že bez pomocí moderní techniky a novodobých znalostí o menstruačním cyklu nejsou lidé schopni vědomě určit, kdy je žena plodná. Dokladem toho je například přesvědčení, rozšířené v řadě tradičních lovecko-sběračských společenství, že ženy mohou otěhotnět zejména těsně po menstruaci (Marlowe, 2004). Tato přesvědčení zřejmě pramení z pozorování řady domestikovaných savců (psi, krávy), u nichž se (na rozdíl od člověka) objevuje krvácení těsně před ovulací, plodné období, je tedy snadno rozpoznatelné. K sexuálním stykům mezi samci a samicemi poté dochází téměř výlučně v tomto období (Thornhill, Gangestad, 2008). U lidí je tomu jinak, pravděpodobnost početí je nejvyšší ve středu cyklu (viz rámeček) a menstruační krvácení má zcela odlišnou fyziologickou funkci. Sexuální chování se pak neomezuje výlučně na období nejvyšší plodnosti ženy, objevuje se ve všech fázích cyklu.

(Obrázek 1. vložit sem)

U samic některých člověku evolučně blízkých druhů primátů dochází právě ve středu cyklu k poměrně k výrazným vizuálním změnám (např. zduření v oblasti sedacích hrbolů šimpanzů či paviánů; Dixson, 1999), které jsou spojeny se zvýšeným výskytem sexuálních styků v tomto období. Neexistence takovýchto výrazných morfologických změn v období okolo ovulace spolu s výskytem sexuálního chování po celý menstruační cyklus vedly k přijetí do současnosti velmi rozšířeného konceptu skryté ovulace u člověka (např. Turke, 1984). Shoda v tom, že neexistují žádné specifické znaky, které by oddělovaly plodnou fázi ženského cyklu od fází, kdy je pravděpodobnost početí velmi nízká, přetrvává v odborné literatuře již po řadu desetiletí (přehled Pawlowski, 1999).

V posledních dvaceti letech se však objevila řada studií, poukazujících na to, že muži hodnotí ženy jako atraktivnější v plodné fázi cyklu a to v rámci různých senzorických modalit. Zdá se, že jsou schopni období kolem ovulace (nevědomě) registrovat. Muži například hodnotili jako atraktivnější obličeje žen (Roberts a kol., 2004), oblečení žen (Durante a kol., 2008) i ženské hlasy (Pipitone, Gallup, 2008), jejichž záznamy byly pořízeny vprostřed cyklu. Nejlépe zdokumentované je ale zvýšení atraktivity tělesné vůně (Havlíček a kol., 2006) a vůně vaginálního sekretu ve fertilní fázi cyklu (Doty a kol., 1975). Výsledkům těchto studií se dostává velké pozornosti hlavně z řad evolučních psychologů, kteří je dávají do souvislostí se vznikem mužských behaviorálních strategií, které napomáhaly zvýšení reprodukčního úspěchu jedinců v evoluční historii člověka. Z tohoto pohledu by byla schopnost mužů rozpoznat ženskou plodnost výhodná (adaptivní), neboť by pomáhala ke správnému načasování sexuálních aktivit tak, aby se zvyšovala pravděpodobnost početí potomka. Podle výše uvedených studií se skutečně zdá, že muži jsou schopni změny v ženské atraktivitě registrovat. To, že se tento rozdíl ve vnímání může projevit v chování mužů i v současných sociokulturních kontextech, dokládá například působivá studie Millera a kol. (2008), kteří prokázali, že muži dávají tzv. klínovým tanečnicím ve fertilním období výrazně vyšší odměny za představení než v jiných fázích jejich menstruačního cyklu
# 1
.

Zdánlivě protichůdné výsledky přináší studie Provost a kol. (2007), kteří nachází opačný trend v hodnocení atraktivity chůze žen, která byla naopak nižší v plodné fázi cyklu. Autoři však interpretují výsledky také jako adaptivní - podle nich totiž muži reagují zejména na známky fertility, které jsou rozpoznány až v intimnějším kontaktu se ženou z bezprostřední blízkosti, jako je právě tělesná vůně či symetrie obličeje. Snížení atraktivity znaků, které je možno pozorovat z větší vzdálenosti, pak považují za evoluční adaptaci žen proti sexuálnímu útoku ze strany cizích (nežádoucích) mužů. Existují i další studie, které ukazují na zvýšení citlivosti žen na projevy sexuálního nátlaku ze strany neznámých mužů ve fertilním období (např. Garver-Apgar, 2007), snížení pravděpodobnosti znásilnění v plodném období však dosud nebylo spolehlivě prokázáno (Fessler, 2003).

Thornhill a Gangestad (2008), stále v evolučním duchu, poznamenávají, že by se zvýšená senzitivita na známky ženiny plodnosti měla výrazněji objevovat zejména ze strany ženina primárního partnera a ze strany ženiných příbuzných. Pro obě tyto skupiny je totiž z hlediska přenosu jejich vlastních genů do dalších generací výhodné zabránit ženě v početí s cizími muži. Obezřetnost ze strany příbuzných bohužel dosud nebyla zkoumána. Předpoklad o zvýšené senzitivitě primárního partnera vůči cyklickým změnám v atraktivitě partnerky nicméně podporují studie dokládající vzestup pocitů žárlivosti u zadaných mužů (Haselton, Gangestad, 2006) a zvýšený výskyt chování, jako je zvýšená obezřetnost a majetnickost (např. zvýšené monitorování partnerčiných aktivit, častější telefonování; Gangestad a kol., 2002) a zvýšení proporce volného času tráveného s partnerkou (Thornhill, Gangestad, 2008) – tedy zvýšený výskyt tzv. mate-guardingového chování ve středu cyklu. Právě toto chování bývá totiž interpretováno jako adaptace sloužící k zabránění partnerce v sexuálních aktivitách s jinými muži, jež by pak mohli vést k (pro muže) nežádoucí péči o nevlastního potomka (Buss, 2000). Miller a Maner (2010a) se domnívají, že fyziologickým podkladem tohoto mechanismu je zvýšení hladin testosteronu mužů při interakci s vůní ženy v plodném období.

Dalšími možnými vodítky spouštějícími tyto (nevědomé) mužské reakce by mohly být například cyklické změny některých tělesných parametrů souvisejících s hodnocením ženské atraktivity. V souvislosti se zvýšenými hladinami estrogenů v plodném období byly popsány zejména změny v rozložení tuku a měkkých tkání. Ženy mají v plodném období nejútlejší pas v poměru k bokům (Kirchengast, Gartner, 2002), zvyšuje se symetrie těla skrze zvýšení symetrie měkkých tkání (Manning a kol., 1996). Dokumentováno bylo rovněž zvýšení hlasu v plodné fázi cyklu (Bryant, Haselton, 2009), což je fenomén, s nímž se musí vypořádat většina profesionálních zpěvaček. Je však třeba podotknout, že se stále jedná o změny velmi mírné v porovnání s estrálními změnami pozorovatelnými u samic některých druhů primátů. Tento malý kvantitativní posun v atraktivitě některých fyzických znaků u žen lze považovat spíše za vedlejší produkt kolísání hladin pohlavních hormonů (zejména estrogenů), nelze však tvrdit, že by ženy své plodné období nějakým způsobem přímo inzerovaly (Thornhill, Gangestad, 2008). Zdá se, že selekční tlaky v evoluční historii člověka vedly spíše k potlačování projevů těchto hormonálních vlivů na fyzickou či olfaktorickou stránku žen. Protichůdné selekční tlaky působící v průběhu koevoluce obou pohlaví (Arnquist, Rowe, 2005) však mohly způsobit zvýšení mužské senzitivity na tyto subtilní znaky ovulace – vhodnějším atributem pro označení specifik lidské ovulace by tedy byl spíše termín „skrývaná&quot; ovulace než ovulace „skrytá&quot;.

Změny ve fyzické atraktivitě nejsou jedinými vodítky, podle nichž se mohou muži v menstruačním cyklu žen orientovat. Objevují se rovněž poměrně výrazné změny v ženském sexuálním chování, a to hned na několika úrovních, konkrétně na úrovni i) receptivního chování, ii) proceptivního chování, a iii) změn v partnerských preferencích žen.

Menstruační cyklus a receptivita ženy

Sexuální chování, touha a vzrušivost žen v průběhu menstruačního cyklu je téma, kterým se zabývaly desítky studií od 70. let dvacátého století. Kvůli nepřehlednému množství sledovaných proměnných (od frekvencí partnerských styků až po fyziologická měření sexuálního vzrušení žen vystavených eroticky explicitním materiálům) a vzhledem k četným metodickým rozdílům a omezením (např. nepřesnosti v měření a určování fází menstruačního cyklu, retrospektivní výpovědi o sexuálních aktivitách) mezi studiemi, které znesnadňují jejich porovnání, jsme pro následující text vybrali pouze výzkumy a výsledky, které považujeme z metodického hlediska za kvalitní.

Co se sexuálních aktivit týče, Pawlowski ve své přehledové studii z roku 1999 uvádí 11 studií, které nalezly zvýšenou frekvenci pohlavních styků ve folikulární fázi menstruačního cyklu, 6 z nich zaznamenalo vzestup přímo ve fázi ovulační. 4 z těchto 11 studií také poukazují na další nárůst ve frekvenci styků v premenstruační fázi cyklu. Naopak pokles ve frekvenci styků v ovulační fázi byl oproti tomu zjištěn pouze ve 3 studiích, v nichž se ale jednalo převážně o studentskou populaci, a pravděpodobným důvodem poklesu mohla být vědomá snaha vyhýbat se početí v této fázi. Uvedené studie také bohužel nezohlednily efekt jednotlivých dní v rámci týdne, přestože bylo zjištěno, že frekvence sexuálních aktivit je prokazatelně vyšší v nepracovních dnech (Palmer a kol., 1982). Neméně důležitou (a kupodivu ne vždy zohledňovanou) proměnnou je dostupnost stabilního sexuálního partnera a soužití s ním ve společné domácnosti (Burleson a kol., 2002). V novější studii Wilcox a kol. (2004) opět potvrdili zvyšování frekvence pohlavních styků ve folikulární fázi, které dosahovalo vrcholu ve fázi ovulační, přičemž se vyhnuli výše zmiňovaným úskalím předchozích výzkumných designů – záznamy o pohlavních stycích byly prováděny longitudinálně diářovou metodou, všechny ženy měly stabilního sexuálního partnera, fáze cyklu byly určeny s vysokou přesností pomocí analýzy hladin estrogenu a progesteronu v moči a všechny ženy užívaly vysoce účinné nehormonální formy antikoncepce (mechanická nitroděložní tělíska, přerušení vejcovodů), které odstraňovaly strach z nechtěného početí při zachování přirozených fluktuací hormonálních hladin. Dny v týdnu byly rovněž zahrnuty do finální analýzy (Wilcox a kol., 2004). Vzestup partnerských sexuálních aktivit vprostřed cyklu se tudíž zdá být poměrně dobře dokumentovaným jevem. Zajímavostí je, že se objevuje rovněž u lesbických párů (Burleson a kol. 2002).

Podle definice je však ženská receptivita „připravenost k sexuálním aktivitám, jsou – li iniciovány ze strany partnera a ženou akceptovány&quot; (Beach, 1976). Museli bychom tedy mít k dispozici údaje o iniciaci sexuálních aktivit a také údaje o proporci přijatých/odmítnutých iniciací v průběhu ženina menstruačního cyklu, aby výše zmíněné vzestupy sexuálních aktivit mohly být interpretovány jako zvýšení receptivity žen v plodné fázi cyklu. Pokud například stoupá v plodné fázi cyklu frekvence iniciací ze strany partnera (např. právě kvůli zvýšené atraktivitě žen), pak nemusí toto zvýšení frekvence partnerských aktivit vypovídat o změnách chování ženy, protože podíl mezi partnerem iniciovanými a partnerkou odmítnutými může být i tak v průběhu cyklu stejný. Tyto údaje však ve většině studií nejsou k dispozici, a pokud ano, jsou dosažené výsledky nekonzistentní. Zvýšenou iniciaci sexuálních aktivit v ovulační fázi ze strany mužů a tendence k nižší pravděpodobnosti jejich odmítnutí v plodné fázi popisuje například Harvey (1987), v novější studii pak Bullivant a kol. (2004) vzestup v iniciaci sexuálních aktivit ze strany muže nenachází. Daleko více studií však potvrzuje zvýšení frekvence iniciace sexuálních aktivit ze strany ženy v této fázi cyklu (např. Bancroft a kol., 1983), což by ukazovalo spíše na zvýšení proceptivity žen (viz níže).

Výše uvedené studie se však soustředily spíše na sexuální aktivity v rámci stálých partnerských dvojic. Existuje však celá řada dokumentovaných změn ve středu cyklu, které se týkají spíše zvýšené citlivosti žen k přítomnosti jiných mužů, než je jejich stálý partner, v jejich okolí a k známkám jejich sexuálního zájmu. Byla popsána zvýšená preference známek sexuálního zájmu v mužských tvářích jako např. rozšíření zorniček (Caryl a kol., 2009) či flirtovních mimických pohybů (Morrison a kol., 2010). Podle Rosena a Lópeze (2009) se zase ženy ve fertilní fázi více soustředily na texty s flirtovním obsahem než na neutrální příběhy, které jim byly pouštěny současně ve formě zvukových nahrávek. Akceptování snah mužů o sblížení zkoumal Gueguen (2009 a, b) v rámci dvou zajímavých terénních experimentů. V prvním z nich dávaly ženy v plodné fázi spíše své telefonní číslo na požádání neznámému muži na ulici než ženy v luteální fázi, ve druhém zase mladé nezadané ženy v nočních klubech, které byly v plodné fázi, spíše souhlasily s žádostí o pomalý tanec s neznámým mužem, než ženy v luteální fázi.

Podíváme-li se na věc z opačné stránky, byly popsány i projevy, které svědčí o ženině připravenosti v plodném období odolávat sexuálnímu nátlaku ze strany mužů, kteří nejsou z biologického hlediska vhodnými partnery. Garver-Apgar a kol. (2007) zjistili zvýšenou citlivost k náznakům možného sexuálního nátlaku ve videonahrávkách flirtujících mužů u žen v plodném období cyklu a Petralia a Gallup (2002) prokázali, že síla stisku ruky žen po vystavení scéně obsahující sexuální nátlak ve fertilní fázi stoupá. Během ovulační fáze ženy rovněž redukují aktivity, které se jeví jako riskantní vzhledem k možnosti znásilnění (Bröder, Hohmann, 2003). V plodném období se také zvyšuje nechuť žen k maladaptivním sexuálním praktikám (jako je incest či zoofilie; Fessler, Navarrete, 2003). U žen, které se vnímaly jako zranitelnější vůči znásilnění, se rovněž objevovaly zvýšené rasové předsudky ve fertilním období (Navarrete a kol., 2009). Mezi perličky patří například nedávné zjištění, že v plodném období byla u žen-bělošek pozorována nižší ochota volit Baraca Obamu, patrně z důvodů kladení většího důrazu na barvu pleti (Navarrete a kol., 2010). Pouze v jediné studii bylo potvrzeno zvýšení odmítání sexuálních nabídek stálého partnera v plodném období, a to u žen žijících s geneticky nekompatibilními partnery v genech MHC (Hlavní histokompatibilní komplex; více informací o MHC níže) (Garver-Apgar a kol., 2006).

Z výsledků provedených výzkumů se zdá, že zdokumentované rozdíly v receptivitě v plodném období se týkají spíše zvýšení výskytu chování, které slouží k zabránění sexuálním aktivitám s geneticky nevhodnými partnery. Zda v plodném období dochází k neselektivnímu kvantitativnímu zvýšení ženského receptivního chování, nelze z dosavadních výsledků posoudit.

Menstruační cyklus a ženská proceptivita

O něco lépe zdokumentovány jsou změny v proceptivitě žen, jež podle definice zahrnuje aktivní podporování mužů k sexuálním aktivitám ze strany žen (Beach, 1976). Proceptivita zahrnuje a) fyziologické aspekty jako připravenost pohlavních orgánů a intenzitu sexuálního vzrušení, b) psychologické interní mechanismy, jako je sexuální touha, naladění, motivace a výskyt sexuálních fantazií, c) chování jako flirtovní neverbální projevy či přímo iniciaci sexuálních aktivit ze strany ženy (Pawlowski, 1999).

Existuje poměrně rozsáhlá evidence o tom, že ženy jsou snadněji vzrušivé a jejich vzrušení je intenzivnější právě v plodné fázi cyklu. Ve většině studií bylo podle fyziologických měření (teplota malých stydkých pysků, průtok krve vaginou, zvýšená kožní vodivost) zaznamenáno vyšší vzrušení žen při sledování vizuálních erotických materiálů ve středu cyklu (např. Slob a kol., 1996; Schreiner-Engel a kol., 1981). Co se týče hormonálních hladin, které by mohly být proximátní příčinou tohoto sexuálního naladění, nebyly prokázány korelace s hladinami estrogenů a progesteronu (Schreiner-Engel a kol., 1981), byla však prokázána pozitivní souvislost mezi fluktuací hladin testosteronu v průběhu menstruačního cyklu a vzrušení při vybavování sexuální aktivit (Goldey, van Anders, 2011). Důležitým poznatkem je, že subjektivní hodnocení vzrušení se ani v jedné z výše jmenovaných studií neměnilo, což ukazuje na to, že změny týkající se prožívání sexuálních aktivit jsou u žen spíše nevědomého charakteru a vědomé výpovědi žen nejsou vhodným nástrojem k jejich detekci (Schmidt, 1975). Dvě studie rovněž poukazují na silný efekt fáze cyklu během prvního vystavení vizuálním erotickým podnětům na pozdější vnímání jejich vzrušivosti. Ženy, které byly jako první vystaveny erotickým stimulům ve folikulární fázi, byly více vzrušené při jejich expozici i ve fázi luteální, tento primingový efekt prvního vystavení byl závislý na hladinách estrogenů (Slob a kol., 1996; Wallen, Rupp, 2009). Tento poznatek je užitečný vzhledem k plánování metodiky studií, zahrnujících např. fotopletysmografické měření vzrušení žen při vystavení vzrušivým podnětům, jeho využití bychom mohli hledat i v rámci terapie některých sexuálních dysfunkcí žen, kdy by bylo vhodné načasovat začátek práce s klientkami právě ve fertilní fázi jejich cyklu.

Byly pozorovány rovněž morfologické změny pohlavních orgánů v souvislosti se zvýšenými hladinami estradiolu, jako je např. zvýšený objem klitorisu v periovulatorní fázi (Battaglia a kol., 2008) nebo zvýšení senzitivity prsou v ovulaci a v menstruaci (Gescheider, 1984). Salonia a kol. (2004) zase upozorňují na signifikantně nižší vaginální zvlhčení v luteální fázi oproti fázi folikulární a ovulační, což dávají do souvislosti zejména s hladinami oxytocinu, které jsou v těchto fázích cyklu vyšší.

Testování cyklických změn v hodnocení sexuální touhy (libida) byla v odborné literatuře rovněž věnována značná pozornost, nicméně výsledky jsou značně nekonzistentní (analýza 64 prací na toto téma v Meuwissen 1990, citováno podle Meuwissen a Over, 1992), nejspíš proto, že se opět jedná o subjektivní hodnocení této proměnné. Ve zkratce lze říci, že nejvíce prací nalezlo maxima v hodnocení sexuální touhy, motivace a zájmu o sexuální aktivity a výskytu sexuálních fantazií v proliferační a ovulační fázi menstruačního cyklu (např. Bullivant a kol., 2004), velký počet prací rovněž poukazuje na vzestup libida ve fázi premenstruační a menstruační (např. Zillman a kol., 1995). Vzestup touhy v luteální fázi cyklu však nebyl nalezen v žádné z nám známých studií. Levine (2002) poukazuje na to, že sexuální touha je podmíněna zejména hladinami (volného) testosteronu, což by vysvětlovalo rovněž premenstruační nárůst v sexuálních aktivitách a touze, neboť hladiny estrogenů a progestogenu, které jsou antiandrogenní, mají v této fázi nejnižší hodnoty.

Výsledky studií opírajících se o objektivnější sledování ženských sexuálních reakcí poskytují o něco jasnější obraz. Za ukazatel zvýšení ženské sexuální touhy v plodné fázi cyklu je považována zvýšená reaktivita ženského mozku při pozorování sexuálních stimulů (Krug a kol., 2000) či zvýšená frekvence mimických projevů radosti při sledování nahých mužských těl (Mass a kol., 2009). V této fázi ženy také lépe rozpoznávají stimuly se sexuálním podtextem, častěji interpretují neutrální stimuly jako sexuální (Krug a kol., 1994) a více reagují na mužskou fyzickou atraktivitu (Anderson a kol., 2010).

Co se reálných, ženou iniciovaných sexuálních aktivit týče, některé ze studií, které otázku iniciace sexuálních aktivit ve svém designu zahrnuly, ukázaly, že výše zmiňovaný nárůst dyadických sexuálních aktivit by mohl být vyvolán zejména zvýšením iniciace těchto aktivit ze strany ženy (např. Silber, 1994). Zároveň byl ale nalezen vzestup autosexuálních aktivit (např. Bancroft a kol., 1983) a sexuálních fantazií (např. Bullivant a kol., 2004), což dokládá celkové zvýšení sexuální apetence žen a nejen touhy po partnerských sexuálních aktivitách.

Gangestad a Thornhill (2008) předpokládají, že nekonsistentní výsledky ohledně cyklických změn v sexuální touze jsou způsobeny zejména chybným očekáváním, že se u žen zvyšuje sexuální touha obecně a že se toto zvýšení touhy musí projevovat právě v iniciaci sexuálních aktivit se stálým partnerem. Zvýšená přitažlivost stálého partnera ve fertilní fázi cyklu byla však prokázána pouze u žen v počátečních fázích partnerského vztahu (Pillsworth a kol., 2004). Opakovaně byl však dokumentován vzestup v hodnocení přitažlivosti jiných mužů ve fertilní fázi (např. Gangestad a kol., 2005), který se objevuje zejména u žen, které hodnotí svého partnera jako méně sexuálně atraktivního (Pillsword, Haselton, 2006). Zvýšení přitažlivosti jiných mužů se dále objevovalo u žen, jejichž stálý partner byl (podle evolučních teoretiků) méně geneticky kvalitním partnerem, konkrétně měl nízkou míru tělesné symetrie (Gangestad a kol., 2005) a sdílel s nimi více alel v MHC komplexu (Garver-Apgar a kol., 2006).

Veškeré výše zmíněné změny však byly pozorovány na úrovni vnitřního naladění žen k sexuálním aktivitám s muži, které samozřejmě nemusí znamenat, že se projeví v reálném sexuálním chování ženy. Jeho projevení je z velké části závislé na vědomé kontrole vlastního chování ze strany ženy a stejně tak na její aktuální partnerské situaci či aktuálních okolnostech. Je proto docela překvapivé, že se objevily studie, které prokázaly změny v plodném období cyklu i na úrovni reálného proceptivního chování. Podle Haseltonové a Gangestada (2006) zadané ženy více flirtovaly s muži ve svém okolí, chodily častěji do společnosti, ve které se mohly potkat s jinými muži a oblékaly se více sexy (také Schwarz, Hassebrauck, 2008). Zadané ženy byly rovněž méně striktní ve svém postoji vůči nezávaznému sexu a byly ochotnější angažovat se v sexuálních aktivitách s atraktivními neznámými muži ve fertilní fázi (Durante, Li, 2009). V první polovině cyklu byl rovněž pozorován pokles ve vnímání citové zaangažovanosti žen ve stálém partnerském vztahu (Jones a kol., 2005). Zatím však pouze jedna studie potvrdila zvýšení mimopárových sexuálních styků v plodné fázi cyklu (Bellis, Baker, 1990).

Tyto poznatky pomáhá interpretovat tzv. koncept duální sexuality zavádený evolučními psychology Thornhillem a Gangestadem (2008). Ti předpokládají, že se u žen, které byly ve své evoluční historii vystaveny dvěma protichůdným selekčním tlakům, vyvinuly dvě odlišné sexuální strategie. Aby totiž zvýšily svůj reprodukční úspěch, musely ženy zabezpečit jak potomstvo geneticky kvalitní, tak zajistit, aby byl v kritických obdobích vývoje dítěte přítomen dlouhodobý partner, který by byl ochoten do nich i do dítěte investovat co nejvíce zdrojů. Vlastnosti a rysy značící vůli investovat do potomků a dobré rodičovské kvality proto preferují při výběru dlouhodobého partnera, kdežto znaky ukazující na genetickou kvalitu muže volí pro výběr krátkodobého sexuálního partnera, jehož funkcí je pouze zplození případného geneticky kvalitního potomstva (tzn. atraktivního pro jedince opačného pohlaví, odolného vůči infekcím a nástrahám prostředí). Preference znaků pro výběr krátkodobého sexuálního partnera by se tedy jak u zadaných tak nezadaných žen měly objevovat ve zvýšené míře zejména v plodném období menstruačního cyklu, kdy je pravděpodobnost početí nejvyšší, zatímco preference znaků pro výběr dlouhodobého partnera a receptivní sexualita v rámci dlouhodobých partnerských dvojic by měly zůstávat po celou dobu cyklu podobné.

Přestože je tento koncept v současné době mezi evolučními psychology značně rozšířený a do jisté míry pomáhá vysvětlovat pozorované změny v ženském sexuálním naladění a mechanismus, jakým mohly tyto změny napomáhat reprodukčnímu úspěchu žen v průběhu evoluční historie lidstva, je nutno poznamenat, že se jedná o pohled příliš reduktivní. Teorie duální sexuality totiž předpokládá, že 1) genetické a rodičovské kvality jsou u většiny mužů v rozporu, 2) že nezanedbatelná část mužů vychovává potomky, jejichž nejsou biologickými otci. Pro oba tyto body však v rámci lidské populace neexistují přesvědčivé empirické doklady. I vzhledem ke zmíněné výzkumné evidenci je závěr, že fertilní sexualita je kvalitativně zcela odlišná od sexuality v jiných fázích cyklu, problematický, spíše se jedná o jemné kvantitativní změny v naladění či individuálních preferencích v závislosti na hladinách pohlavních hormonů.

Partnerské preference pod vlivem fertility

Zmíněný koncept duální sexuality dále napomáhá v interpretaci změn v hodnocení atraktivity různých fyzických a osobnostních charakteristik mužů v průběhu ženského menstruačního cyklu. Zdá se totiž, že ve fertilním období u žen dochází k posunu preferencí a to zejména ve prospěch vlastností potenciálně zvyšujících genetickou kvalitu případného potomstva, jako jsou: a) znaky vysoké genetické kvality mužů a jejich odolnosti proti infekcím (např. maskulinní znaky, tělesná symetrie), a b) genetická kompatibilita mužů v genech MHC, která může rovněž přispívat k odolnosti potomstva.

Preference znaků, které souvisí s mužovými dlouhodobými partnerskými a rodičovskými kvalitami a ochotou investovat (např. femininní znaky, majetnost, podobnost obličejů), zůstává naopak v průběhu cyklu stabilní, nebo se zvyšuje zejména v luteálním období cyklu spojeném s vysokými progesteronovými hladinami.

a) Znaky vnitřní genetické kvality mužů

Ve fertilním období jsou ženami preferovány znaky, které jsou ovlivněny produkcí testosteronu:
# 2
 maskulinní znaky v obličeji (jako je výrazný bradový výběžek, větší šířka mezi očními štěrbinami či výraznější nadočnicové oblouky; např. Penton-Voak &amp; Perrett, 2000), maskulinní znaky postavy (rozvinutější muskulatura, postavy s vysokým rozdílem mezi šířkou ramen a boky a vyrovnaný poměr mezi pasem a boky, např. Little a kol., 2007), vůně mužů s vyššími testosteronovými hladinami (Rantala a kol., 2006) a maskulinnější mužské hlasy, které jsou hlubší a mají plnější barvu (např. Puts, 2005). Dále bylo potvrzeno zvýšené hodnocení atraktivity mužů vyšších (Pawlowski, Jasienska, 2005), mužů s tmavší kůží (zvýšené hladiny testosteronu souvisí s tmavším zbarvením kůže (Frost, 1994)) a maskulinnějších tělesných pohybů postav, znázorněných světelnými body na tmavém pozadí (Provost a kol., 2008). Rupp a kol. v roce 2009 pozorovali zvýšenou aktivitu mozkových center spojených s hodnocením atraktivity při sledování maskulinních obličejů v plodném období. Tato studie je zatím jedinou studií, která nastiňuje mechanismus, který by mohl stát za změnami preferencí v průběhu cyklu - hladiny pohlavních hormonů a jejich poměrů mají rozdílný vliv na aktivitu různých částí mozku.

Opakovaně byl rovněž testován možný vzestup preferencí pro znaky spojené s fluktuační tělesnou symetrií
# 3
 v plodném období cyklu, výsledky však jsou v tomto případě konzistentní pouze pro čichové vnímání – ve všech provedených studiích byla potvrzena zvýšená preference vůně symetrických mužů ve fertilním období (např. Garver-Apgar a kol., 2008). Preference symetrických mužských obličejů se však ve většině provedených studií nepotvrdila (např. Peters a kol., 2009).

Malý počet studií se soustředil na zkoumání psychických charakteristik mužů, které jsou v průběhu cyklu považovány za atraktivní v rámci výběru partnera pro krátkodobý (sexuální) či dlouhodobý vztah. V rámci hodnocení atraktivity pro krátkodobý vztah byli ve fertilním období preferováni muži s dominantnější osobností (Lukaszewski, Roney, 2009), muži s dominantnějším chováním (tzn. vykazující chování úspěšné v mezimužské kompetici o partnerky, jako jsou lepší přesvědčovací schopnosti a převaha nad rivalem, výrazná sebeprezentace; Gangestad a kol., 2004) a muži s kreativním nadáním (Haselton, Miller, 2006). Preference vtipných mužů se ve fertilním období rovněž zvyšuje, a to bez ohledu na partnerský kontext (Miller, 2003).

Řada autorů však poukazuje na přítomnost intervenujících proměnných, které mají významný vliv na to, zda se u žen objevují vzestupy v preferenci znaků, které souvisí s  genetickou kvalitou mužů. Mezi nejvýznamnější patří partnerský kontext hodnocení – tedy to, zda jsou ženy v instrukci přímo požádány, aby hodnotily atraktivitu partnera pro krátkodobý vztah (srovnatelné s hodnocením sexuální přitažlivosti) či pro navázání dlouhodobějšího partnerství. Ve fertilní fázi se ve většině studií objevuje zvýšené hodnocení pouze na úrovni hodnocení sexuální přitažlivosti stimulů (např. Little a kol., 2007). Další důležitou proměnnou je aktuální partnerský stav ženy. U žen zadaných se zvýšení v krátkodobých preferencích ve fertilním období projevuje výrazněji (např. Havlíček a kol., 2005). Tyto proměnné bohužel nebyly zařazeny ve všech zmiňovaných výzkumech, což může být často důvodem některých nesignifikantních výsledků.

b) Genetická kompatibilita mužů

Diskutovaným tématem je rovněž otázka preference mužů s rozdílnými alelami hlavního histokompatibilního komplexu (Major Histocompatibility Complex – dále MHC) v plodném období. MHC slouží jako jakýsi čárový kód imunitního systému daného jedince. Z evolučního hlediska je pro ženu výhodnější vybrat si partnera, který má tento kód odlišný od jejího a zajistit tak vlastním potomkům zvýšenou variabilitu imunitního systému a tedy schopnost bránit se většímu množství patogenů (Havlíček, Roberts, 2009). V dřívějších studiích se ukázalo, že větší genetická podobnost partnerů v MHC souvisí s nižší partnerskou spokojeností, sexuální touhou a vyšším výskytem nevěry v partnerství (Garver-Apgar a kol., 2006). Ve dvou průkopnických studiích (Wedekind a kol., 1995, Wedekind, Furi, 1997) byla nalezena preference pro vůni MHC odlišných partnerů ve fertilní fázi cyklu (luteální fáze nebyla do výzkumu zařazena). Ve novějších čichových výzkumech (např. Thornhill a kol., 2003) však tato preference potvrzena nebyla a nebyly zjištěny rozdíly mezi hodnoceními v různých fázích cyklu. Thornhill a kol. (2003) však pozorovali zvýšenou preferenci vůně heterozygotů v luteální fázi cyklu. V české studii pak Ptáčková (2010) nepotvrdila vliv cyklu na hodnocení atraktivity vůně, obličejů ani hlasu heterozygotů, překvapivě však nalezla pozitivní vliv plodné fáze na hodnocení hlasů homozygotů. Jak je patrné, poznatky z této oblasti jsou dosud značně omezené a je třeba více výzkumů k interpretaci uvedených výsledků.

d) Dlouhodobé partnerské preference

Hodnocení znaků, které jsou ženami preferovány pro dlouhodobé partnerské soužití, většinou zůstává konstantní po celou dobu cyklu (Gangestad a kol., 2010), nebo je vyšší v luteální fázi cyklu v souvislosti se zvýšenými hladinami progesteronu (DeBruine a kol., 2005). Obrátíme-li například logiku předchozích výzkumů obličejové maskulinity, můžeme konstatovat, že v luteální fázi cyklu byla opakovaně popsána vyšší preference pro obličeje s femininnějšími rysy (např. Jones a kol., 2005), nebo že hodnocení preference pro femininnější hlasy souviselo se stoupajícími hladinami progesteronu (Puts, 2006). Podle literatury jsou femininnější znaky u mužů spojeny s jejich vyšší ochotou investovat do partnerky a potomstva (Fink, Penton-Voak, 2002), je tedy možné je považovat za charakteristiky preferované zejména v dlouhodobém partnerském výběru. DeBruine a kol. (2005) zjistili vzestup preference tváří mužů, kteří byli ženám podobní, v souvislosti se zvýšenými hladinami progesteronu. Podobné tváře jsou považovány za vodítko k hodnocení míry příbuznosti mezi partnery a jejich atraktivita ve fertilním období by zvyšovala pravděpodobnost příbuzenského křížení (inbreedingu). Sobě-podobné tváře jsou celkově hodnoceny jako méně sexuálně atraktivní, jsou však spojeny s vyšší důvěryhodností (De Bruine, 2005) a hrají významnou roli při výběru dlouhodobého partnera (Roberts a kol., 2005). Zvýšenou preferenci mužů s vhodnějšími dlouhodobými partnerskými charakteristikami a ochotou investovat v luteálním období cyklu je možno demonstrovat také na studii Haseltonové a Millera (2006), kde ženy preferovaly netalentované majetné muže oproti chudým, ale kreativním mužům, právě v luteální fázi cyklu.

Zajímavým poznatkem je rovněž zvýšení averze vůči nezdravě vypadajícím obličejům (tzn. nesoucím znaky probíhající infekce) v luteální fázi cyklu, kde jsou zvýšené hladiny progesteronu (Jones a kol., 2005). Mohlo by se jednat o obranu proti infekci a případnému poškození či potratu plodu v období raného těhotenství.

Shrnutí

Shrneme-li poznatky předchozích výzkumů, zdá se, že není zcela přesné hovořit o skryté ovulaci jako o adaptaci v rámci ženské sexuality. Ženská sexuální atraktivita se zejména v rámci znaků vnímaných muži v intimním kontaktu (jako tělesná vůně ženy) v období zvýšené pravděpodobnosti početí zvyšuje. Zdá se, že přestože působily selekční tlaky vedoucí k minimalizaci signálů ovulace u žen, u mužů se zřejmě v průběhu koevoluce pohlaví vyvinula zvýšená senzitivita pro (nevědomé) vnímání změn v ženině fyzické atraktivitě, jež reflektují kolísání ženiných hormonálních hladin v průběhu cyklu.

V průběhu cyklu se rovněž pbjevují změny v ženině proceptivním a receptivním chování, výsledky výzkumů na toto téma zaměřených jsou však často nekonzistentní, zvláště pak není-li ve výzkumu zohledněn partnerský status ženy a charakteristiky objektu jejího sexuálního zájmu. Doložené změny v receptivitě se týkají spíše chování sloužícího k zabránění sexuálním aktivitám s geneticky nevhodnými partnery ve fertilním období ženy, než neselektivního kvantitativního zvýšení akceptace sexuálních aktivit s muži obecně. Změny v proceptivitě zahrnují jak změny v sexuálním naladění a vzrušivosti ženy, které jsou zřejmě podporovány zvýšenými hladinami volného testosteronu ve středu cyklu, tak změny v aktivním vyhledávání či podporování geneticky vhodného partnera k sexuálním aktivitám. V případě, že má žena partnera, který vykazuje znaky spojené s nižší genetickou kvalitou, se může zvýšení proceptivity odehrávat na úrovni zvýšení mimopárové sexuální přitažlivosti či aktivit.

Vzestup atraktivity znaků ukazujících na genetickou kvalitu či kompatibilitu mužů právě v období s největší pravděpodobností početí se pokouší vysvětlit koncept duální sexuality. Podle něj je genetická kvalita muže adaptivní zejména pro výběr krátkodobého sexuálního partnera a to pouze v období, kdy je početí nejvíce pravděpodobné, kdežto dobré rodičovské a partnerské kvality jsou ženami preferovány bez ohledu na cyklus při výběru partnera pro dlouhodobé soužití. Není však pravděpodobné, že by se jednalo o dvě zcela odlišné sexuální strategie žen projevující se v závislosti na kolísání hladin pohlavních hormonů, spíše jde o hormonálně podmíněné naladění, které se kvantitativně liší v různých fázích menstruačního cyklu. To, zda se projeví v reálném sexuálním chování, je však do velké míry závislé na osobnosti žen a aktuálních okolnostech.

Poděkování: Článek vznikl za podpory grantu MSM 0021620843.

Literatura:

Anderson, U.S., Perea, E. F., Becker, D. V. (2010): [I only have eyes for you: Ovulation redirects attention (but not memory) to attractive men](http://apps.isiknowledge.com/full_record.do?product=WOS&amp;search_mode=GeneralSearch&amp;qid=5&amp;SID=S24KEoanbLHGJipfmFh&amp;page=1&amp;doc=2). Journal of experimental social psychology 46/5, 804-808.

Arnqvist, G., &amp; Rowe, L. (2005): [The natural history of sexual conflict](http://www.pupress.princeton.edu/titles/8003.html). Princeton University Press.

Bancroft, J., Sanders, D., Davidson, D. &amp; Warner, P. (1983): Mood, sexuality, hormones, and the menstrual cycle. 3. Sexuality and the role of androgens. Psychosomatic Medicine 45, 509-516.

Battaglia, C., Nappi, R. E., Cianciosi, A., Busacchi. P., Sisti. G., Paradisi, R., &amp; Venturoli, S. (2009): Periovulatory morphometric and vascular modifications of the clitoris in young adult and middleaged women. A pilot study. Journal of Sexual Medicine 6, 2707-2714.

Bellis, M. A., &amp; Baker, R. R. (1990): Do females promote sperm competition? Animal Behaviour 40, 997–999.

Beach, F. A. (1976): Sexual attractivity, proceptivity, and receptivity in female mammals.

[Hormones and Behavior](http://www.sciencedirect.com/science/journal/0018506X) 7, 105-138.

Bloch, M., Schmidt, P. J., Su, T. P., Tobin, M. B., Rubinow, D. R. (1998): Rubinow Pituitary-adrenal hormones and testosterone across the menstrual cycle in women with premenstrual syndrome and controls. Biological Psychiatry **43** , 897–903.

Bröder, A., &amp; Hohmann, N. (2003): Variations in risk taking behavior over the menstrual cycle: An improved replication. Evolution and Human Behavior 24, 391–398.

Bryant, G.A., &amp; Haselton, M.G. (2009): Vocal cues of ovulation in human females. Biological Letters 5, 12–15.

Bullivant, S. B., Sellergren, S. A., Stern, K., Spencer, N. A., Jacob, S., Mennella, J. A., &amp; McClintock, M. K. (2004): Women&#39;s sexual experience during the menstrual cycle: Identifi cation of the sexual phase by noninvasive measurement of luteinizing hormone. Journal of Sex Research 41, 82–93.

Burleson, M. H., Trevathan, W. R., &amp; Gregory, W. L. (2002): Sexual behavior in lesbian and

heterosexual women: Relations with menstrual cycle phase and partner availability.

Psychoneuroendocrinology 27, 489–503.

Buss, D. M. (2000): Dangerous Passions. Free Press, New York.

Caryl, P.C., Bean, J.E., Smallwood, E.B., Barron, J.C., Tully, L. &amp; Allerhand, M. (2009):

Women&#39;s preference for male pupil-size: effects of conception risk, sociosexuality and

relationship status. Personality and Individual Differences 46/4, 503-508.

Čepický, P. (2001): Poruchy menstruačního cyklu. Moderní gynekologie a porodnictví 10/2 supplementum, 247–269.

DeBruine, L. M., Jones, B. C., &amp; Perrett, D. I. (2005): Women&#39;s attractiveness judgments of self-resembling faces change across the menstrual cycle. Hormones and Behavior 47, 379– 383.

Dixson, A. F. (1998): Primate Sexuality: Comparative Studies of the Prosimians, Monkeys, Apes, and Humans. Oxford University Press, Oxford, UK.

Doty, R. L., Ford, M., Preti, G., &amp; Huggins, G. R. (1975): Changes in the intensity and pleasantness of human vaginal odors during the menstrual cycle. Science190, 1316–1318.

Durante, K. M., Li, N. P., Haselton, M. G. (2008): Changes in women&#39;s choice of dress across the ovulatory cycle: naturalistic ad laboratory task-based evidence. Personality and Social Psychology Bulletin 34, 1451–1460.

Durante, K. M., Li, N. P. (2009): [Oestradiol level and opportunistic mating in women](http://apps.isiknowledge.com/full_record.do?product=WOS&amp;search_mode=GeneralSearch&amp;qid=10&amp;SID=S24KEoanbLHGJipfmFh&amp;page=1&amp;doc=2). Biology Letters 5/2, 179-182.

Fessler, D. M. T., &amp; Navarrete, C. D. (2003): Domain-specifi c variation in disgust sensitivity across the menstrual cycle. Evolution and Human Behavior 24, 406–417.

Fessler, D. M. T. (2003): Rape is not less frequent during the ovulatory phase of the

menstrual cycle. Sexualities, Evolution &amp; Gender 5/3, 127–147.

Fink, B., Penton-Voak, I. S., 2002: Evolutionary psychology of facial attractiveness. Current Directions in. Psychological Sciences 11, 154–158.

Frost, P. (1994): Preference for darker faces in photographs at different phases of the menstrual cycle: Preliminary assessment of evidence for a hormonal relationship. Perceptual and Motor Skills 79, 507–514.

Gangestad, S. W., Thornhill, R., &amp; Garver, C. E. (2002): Changes in women&#39;s sexual interests and their partners&#39; mate retention tactics across the menstrual cycle: Evidence for shifting conflicts of interest. Proceedings of the Royal Society of London B 269, 975–982.

Gangestad, S. W., &amp; Thornhill, R. (2003): Facial masculinity and fluctuating asymmetry.

Evolution and Human Behavior 24, 231–241.

Gangestad, S. W., Simpson, J. A., Cousins, A. J., Garver-Apgar, C. E. &amp; Christensen, P. N.

(2004): Women&#39;s preferences for male behavioral displays shift across the menstrual cycle.

Psychological Science 15, 203–207.

Gangestad, S. W., Thornhill, R., &amp; Garver-Apgar, C. E. (2005): Women&#39;s sexual interests across the ovulatory cycle depend on primary partner fluctuating asymmetry. Proceedings of the Royal Society of London B 272, 2023–2027.

Gangestad, S. W., Thornhill, R., &amp; Garver-Apgar, C. E. (2010): Fertility in the cycle predicts women&#39;s interest in sexual opportunism. Evolution and Human Behavior 31/6, 400-411.

Garver-Apgar, C. E., Gangestad, S. W., Thornhill, R., Miller, R. D., &amp; Olp, J. (2006): MHC alleles, sexually responsivity, and unfaithfulness in romantic couples. Psychological Science 17, 830–835.

Garver-Apgar, C. E., Gangestad, S. W., &amp; Thornhill, R. (2007): Women&#39;s perceptions of men&#39;s sexual coerciveness change across the menstrual cycle. Acta Psychologica Sinica 39, 536–540.

Garver-Apgar, C. E., Gangestad, S. W., Thornhill, R. (2008): [Hormonal correlates of women&#39;s mid-cycle preference for the scent of symmetry](http://apps.isiknowledge.com/full_record.do?product=WOS&amp;search_mode=GeneralSearch&amp;qid=27&amp;SID=S24KEoanbLHGJipfmFh&amp;page=1&amp;doc=3). Evolution and human Behavior 29/4, 223-232.

Gescheider, G. A., Verrillo, R. T., McCann, J. T., Aldrich, E. M. (1984): Effects of the menstrual cycle on vibrotactile sensitivity. Perception &amp; Psychophysics 36, 586–92.

Goldey, K. L., van Anders, S. M. (2011): Sexy thoughts: Effects of sexual cognitions on testosterone, cortisol, and arousal in women. Hormones and Behavior 59, 754-764.

Guengen, N. (2009a): The receptivity of women to courtship solicitation across the menstrual cycle: A field experiment. Biological Psychology 80, 321–324.

Gueguen, N. (2009b): [Menstrual cycle phases and female receptivity to a courtship solicitation: an evaluation in a nightclub](http://apps.isiknowledge.com/full_record.do?product=WOS&amp;search_mode=GeneralSearch&amp;qid=32&amp;SID=S24KEoanbLHGJipfmFh&amp;page=1&amp;doc=29). Evolution and Human Behavior 30/5, 351-355.

Harvey, S. M. (1987): Female sexual behavior: Fluctuations during the menstrual cycle. Journal of Psychosomatic Research 31, 101-10.

Haselton, M. G., &amp; Gangestad, S. W. (2006). Conditional expression of women&#39;s desires and men&#39;s mate guarding across the ovulatory cycle. Hormones and Behavior 49, 509-518.

Haselton, M., &amp; Miller, G. F. (2006): Women&#39;s fertility across the cycle increases the short-term attractiveness of creative intelligence compared to wealth. Human Nature17, 50–73.

Havlicek, J., Roberts, S. C., &amp; Flegr, J. (2005): Women&#39;s preference for dominant male odour: Effects of menstrual cycle and relationship status. Biology Letters 1, 256−259.

Havlicek, J., Dvorakova, R., Bartos, L., &amp; Flegr, J. (2006): Non-advertized does not mean concealed: body odor changes across the humanmenstrual cycle, Ethology **112** , 81–90.

Havlicek, J., &amp; Roberts, C. (2009): MHC-correlated mate choice in humans: A review. Psychoneuroendocrinology 34, 497–512.

Jas, P. (1994): The Menstrual Cycle, Mood and Appetite. Nutrition &amp; Food Science 94,

23–25.

Jöchle, W. (1973): Coitus-induced ovulation. Contraception 7, 523–564.

Jones, B. C., Little, A. C., Boothroyd, L., DeBruine, L. M., Feinberg, D. R., Law Smith, M. J., Cornwell, R. E., &amp; Perrett, D. I. (2005): Commitment to relationships and preferences for femininity and apparent health in faces are strongest on days of the menstrual cycle when progesterone level is high. Hormones and Behavior 48, 283–290.

Kirchengast, S., &amp; Gartner, M. (2002): Changes in fat distribution (WHR) and body weight across the menstrual cycle. Collegium Antropologicum 26, 47–57.

Krug, R., Pietrowsky, R., Fehm, H. L., &amp; Born, J. (1994): Selective influence of the menstrual cycle on perception of stimuli with reproductive signifi cance. Psychosomatic Medicine 56, 410–417.

Krug, R., Plihal, W., Fehm, H. L., &amp; Born, J. (2000). Selective infl uence of the menstrual cycle on perception of stimuli with reproductive signifi cance: An event-related potential study. Psychophysiology37, 111–122.

Levine, R. J. (2002): The Physiology of Sexual Arousal in the Human Female: A Recreational and Procreational Synthesis. Archives of Sexual Behavior 31/5, 405–411.

Little, A. C., Jones, B. C., &amp; Burriss, R. P. (2007): Preferences for masculinity in male bodies change across the menstrual cycle. Hormones and Behavior 52, 633–639.

Lukaszewski, A. W., Roney, J. R. (2009): Estimated hormones predict women&#39;s mate preferences for dominant personality trans. [Personality and Individual Differences](http://www.sciencedirect.com/science/journal/01918869) 47, 191-196.

Manning, J. T., Scutt, D., &amp; Lewis-Jones, D. I. (1998). Developmental stability, ejaculate size, and quality in men. Evolution and Human Behavior 19, 273–282.

Manning, J. T., Scutt, D., Whitehouse, G. H., Leinster, S. J., &amp; Walton, J. M. (1996): Asymmetry and the menstrual cycle in women. Ethology and Sociobiology 17, 129–143.

Marlowe, F. W. (2004): Is human ovulation concealed? Evidence from conception beliefs in a

hunter–gatherer society. Archives of Sexual Behavior 33, 427–432.

Mass, R., Hölldorfer, M., Moll, B., Bauer, R., Wolf, K. (2009): Why we haven&#39;t died out yet

Changes in women&#39;s mimic reactions to visual erotic stimuli during thein menstrual cycles.

Hormones and Behavior 55, 267–271.

Meuwissen, I., &amp; Over, R. (1992): Sexual arousal across phases of the human menstrual cycle. Archives of Sexual Behavior 21, 101–119.

Miller, G. F. (2003): A good sense of humor is a good genes indicator: Ovulatory cycle effects on the sexual attractiveness of male humor ability. Paper presented at the meeting of the Human Behavior and Evolution Society, Lincoln, NE.

Miller, G. F., Tybur, J., &amp; Jordan, B. (2008): Ovulatory cycle effects on tip earnings by lap dancers: Economic evidence for human estrus? Evolution and Human Behavior28, 375–381.

Miller, S. L., &amp; Maner, J. K. (2010): Scent of a woman: men&#39;s testosterone responses to

olfactory ovulation cues. Psychological Science 21, 276−283.

Morrison, E. R., Clark, A. P., Gralewski, L., Campbell, N., &amp; Penton-Voak, I. S. (2010): Women&#39;s probability of conception is associated with their preference for flirtatious but not masculine facial movement. Sexual Behavior 39, 1297–1304.

Navarrete, C. D., Fessler, D. T. M., Santos Fleischman, D. &amp; Geyer, J. (2009): Race bias tracks conception risk across the menstrual cycle. Psychological Science **20** /6, 661–665.

Navarrete, C. D., McDonald, M, Mott, M. L., Cesario, J., Sapolsky, R. (2010): Fertility and race perception predict voter preference for Barack Obama. Evolution and Human Behavior 31, 394 – 399.

Palmer, J. D., Udry, J. R., &amp; Morris, N. M. (1982): Diumal and weekly, but no lunar rhythms in human copulation. Human Biology 54/1, 111-21.

Pawlowski, B., &amp; Jasienska, G. (2005): Women&#39;s preferences for sexual dimorphism in height depend on menstrual cycle phase and expected duration of relationship. Biological Psychology 70, 38–43.

Pastor, Z. (2010): Sexuologická problematika v gynekologii. In: Weiss a kolektiv (ed.): Sexuologie. Grada publishing, Praha, 195-230.

Pawlowski, B. (1999): Loss of oestrus and concealed ovulation in human evolution: The case against the sexual selection hypothesis. Current Anthropology 40/3, 257-276.

Penton-Voak, I. S., &amp; Perrett, D. I. (2000): Female preference for male faces changes cyclically: Further evidence. Evolution and Human Behavior21, 39–48.

Peters, M., Simmons, L.W., &amp; Rhodes, G. (2009): Preferences across the menstrual cycle

for masculinity and symmetry in photographs of male faces and bodies. PloS One

_4_, e4138.

Petralia, S. M., &amp; Gallup, G. G., Jr. (2002): Effects of a sexual assault scenario on handgrip strength across the menstrual cycle. Evolution and Human Behavior 23, 3–10.

Pillsworth, E. G., Haselton, M. G., &amp; Buss, D. M. (2004): Ovulatory shifts in female sexual desire. Journal of Sex Research 41, 55–65.

Pillsworth, E. G., Haselton, M. G. (2006): [Male sexual attractiveness predicts differential ovulatory shifts in female extra-pair attraction and male mate retention](http://apps.isiknowledge.com/full_record.do?product=WOS&amp;search_mode=GeneralSearch&amp;qid=9&amp;SID=S24KEoanbLHGJipfmFh&amp;page=1&amp;doc=7). Evolution and Human Behavior 27/4, 247-258.

Pipitone, R.N., Gallup, G.G.J. (2008): Women&#39;s voice attractiveness varies across the menstrual cycle. Evolutin and Human Behavior 29, 268–274.

Provost, M. P., Quinsey, V. L., &amp; Troje, N. F. (2007): Differences in gait across the menstrual cycle and their attractiveness to men. Archives of Sexual Behavior 37/4, 598-604.

Provost, M. P., Troje, N. F., Quinsey, V. L. (2008): Short-term mating strategies and attraction to masculinity in point-light walkers. Evolution and Human Behavior 29, 65–69.

Ptáčková, K. (2010): Změny v preferencích heterozygotnosti MHC genů v průběhu menstruačního cyklu. Diplomová práce. Přírodovědecká fakulta. Univerzita Karlova.

Puts, D. A. (2005): Mating context and menstrual phase affect women&#39;s preferences for male voice pitch. Evolution and Human Behavior 26, 388–397.

Puts, D. A. (2006): Cyclic variation in women&#39;s preferences for masculine traits: Potential

hormonal causes. Human Nature17, 114–127.

Rantala, M. J., Eriksson, C. J. P., Vainikka, A., &amp; Kortet, R. (2006): Male steroid hormones and female preference for male body odor. Evolution and Human Behavior27, 259–260.

Roberts, S. C., Havlicek, J., Flegr, J., Hruskova, M., Little, A. C., Jones, B. C., Perrett, D. I., &amp; Petrie, M. (2004): Female facial attractiveness increases during the fertile phase of the menstrual cycle. Proceedings of the Royal Society of London B 271, S270–S272.

Roberts SC, Little AC, Gosling LM, et al. (2005): [MHC-assortative facial preferences in humans](http://apps.isiknowledge.com/full_record.do?product=WOS&amp;search_mode=GeneralSearch&amp;qid=12&amp;SID=S24KEoanbLHGJipfmFh&amp;page=1&amp;doc=4). Biology letters 1/4, 400-403.

Rosen, M. L., &amp; Lopéz, H. H. (2009): Menstrual cycle shifts in attentional bias for courtship langure. Human Behavior 30, 131–140.

Rupp, H. A., James, T. W., Ketterson, E. D., Sengelaub, D. R., Janssen, E. J., Heimana, J. R. (2009): Neural activation in women in response to masculinized male faces: mediation by hormones and psychosexual factors. Evolution and Human Behavior 30, 1–10.

Salonia, A., Nappi, R. E., Pontillo, M., Daverio, R., Smeraldi, A., Briganti, A., Fabbri, F., Zanni, G., Rigatti, P., Montorsi, F. (2005): Menstrual cycle-related ganges in plasma oxytocin are relevant to normal sexual function in healthy women. Hormones and Behavior 47, 164–169.

Schmidt, G. (1975): Male-female differences in sexual arousal and behavior. Archives

of Sexual Behavior 4, 353-364.

Schreiner-Engel, P., Schiavi R. C., Smith, H., &amp; White, H. (1981): Sexual arousability and the menstrual cycle. Psychosomatic Medicine 43/3, 199-214.

Schwarz, S., Hassebrauck, M. (2008): Self-perceived and observed variations in women´s attractiveness throughout the menstrual cycle – a diary study. Evolution and human Behavior 29, 282 – 288.

Silber, M. (1994): Menstrual Cycle and Work Schedule: Effects on Women´s Sexuality. Archives of Sexual Behavior 23/4, 397-404.

_Silbernagl, S., Despopoulos, A__._ _(1993)_: Atlas fyziologie člověka. Grada – Avicenum, Praha_._

Slob, A. K., Bax, C. M., Hop, W. C. J., Rowland, D. L., &amp; ten Bosch, J. J. V. W. (1996): Sexual arousability and the menstrual cycle. Psychoneuroendocrinology 21, 545–558.

Thornhill, R., Gangestad, S.W., Miller, R.G., Scheyd, J.K., McCollough, Franklin, M. (2003):

Major histocompatibility complex genes, symmetry, and body scent attractiveness in men and women. Behavioral Ecology **14**** ,** 668–678.

Thornhill, R., &amp; Gangestad, S. W. (2008): The evolutionary biology of human female sexuality. Oxford University Press, New York.

Turke, P. W. (1984): Effects of ovulatory concealment and synchrony on protohominid mating systems and parental roles. Ethology and Sociobiology 5, 33–44.

Wallen, K., Rupp, H. A. (2010): Women&#39;s interest in visual sexual stimuli varies with menstrual cycle phase at first exposure and predicts later interest. Hormones and Behavior 57, 263–268.

Wedekind, C., Seebeck, T., Bettens, F., &amp; Paepke, A. J. (1995): MHC-dependent mate preferences in humans. Proceedings of the Royal Society of London, B260, 245–249.

Wedekind, C., &amp; Füri, S. (1997): Body odor preference in men and women: Do they aim for specific MHC combinations or simply heterozygosity? Proceedings of the Royal Society of London B264, 1471–1479.

Wilcox, A. J., Baird, D. D., Dunson, D. B., McConnaughey, D. R., Kesner, J. S., &amp; Weinberg, C. R.(2004): On the frequency of intercourse around ovulation: Evidence for biological

influences. Human Reproduction 19, 1539–1543.

Wilcox, A. J., Dunson, D. B., Weinberg, C. R., Trussell, J., &amp; Baird, D. D. (2001): Likelihood of conception with a single act of intercourse: Providing benchmark rates for assessment of

post-coital contraceptives. Contraception63, 211–215.

Zillmann, D., Schweitzer, K.J., Mundorf, N., (1995). Menstrual cycle variation of women&#39;s interest in erotica. Archives of Sexual Behavior 23, 579–597.

Klíčová slova preferovaná: menstruační cyklus, pohlavní hormony, ženská sexualita, partnerské preference, evoluční psychologie

Obrázek 1. Fluktuace hladin pohlavních hormonů a fáze menstruačního cyklu (obrázek převzat od Jas (1994)).

![](RackMultipart20220119-4-14bqius_html_5becf404008b24e4.png)

[1](#sdfootnote1anc)Metodologická poznámka: Většina autorů zkoumajících cyklické změny porovnává folikulární fázi, kterou považují za fázi potenciálně fertilní, s fází luteální, kterou považují za nefertilní. Existují ovšem i studie, ve kterých je porovnávána úžeji vymezená fáze ovulační či období fertilního okénka s fází luteální. Problémem je, že řada autorů určuje právě den ovulace poměrně nepřesně, metodou odpočítávání 14 dnů od předpokládaného dne následující menstruace udávaného probandkami. V propracovanějších studiích je pak den ovulace určován na základě vzestupu hladin LH nebo E. Poněkud reduktivním předpokladem většiny autorů je, že každá z těchto fází má svůj typický hormonální obraz, který je spojen s evolučně-adaptivními behaviorálními změnami v ženské psychice. Méně reduktivním postupem je opakované měření hladin sérových hladin hormonů, které jsou pro sledované behaviorální projevy či psychické funkce biologicky relevantní, nejčastěji jsou sledovány estrogeny a progesteron. Dalším sledovaným hormonem je testosteron (T), jehož volné hladiny jsou poměrně kolísavé v průběhu cyklu, některé studie však udávají jejich zvýšení právě ve středu cyklu (Bloch, 1998). Jiným způsobem je zjišťování korelace behaviorálních projevů s pravděpodobností početí pro každý den cyklu, které jsou k dispozici v tabulkách vypracovaných v dřívějších studiích (Wilcox, 2001).

[2](#sdfootnote2anc) Maskulinní znaky jsou považovány za signály dědičné imunity k infekčním nemocem. Vysoké hladiny testosteronu jsou totiž imunosupresivní, je-li tedy muž schopen být zdravý a atraktivní i přes tento handicap, značí to o to vysokou vývojovou stabilitu a odolnost proti infekcím. Vysoké hladiny testosteronu jsou rovněž spojeny s vyšší produkcí kvalitnějšího spermatu, ale s nižší ochotou investovat do partnerky a potomků (Fink, Penton-Voak, 2002).

[3](#sdfootnote3anc) Fluktuační symetrie odráží vyšší odolnost proti infekcím v průběhu ontogenetického vývoje. Symetrické obličeje jsou u obou pohlaví hodnoceny jako atraktivní, u mužů jsou rovněž hodnoceny jako maskulinnější (Gangestad, Thornhil, 2003). Symetrie je u mužů rovněž spojena s vyšší produkcí kvalitnějšího spermatu (Manning a kol., 1998).
